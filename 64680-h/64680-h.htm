<!DOCTYPE html PUBLIC "-//W3C//DTD XHTML 1.1//EN"
"http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="it">
<head>
 <meta http-equiv="content-type" content="text/html; charset=utf-8" />
 <title>
  Pensaci, Giacomino!, di Luigi Pirandello
 </title>
 <link rel="coverpage" href="images/cover.jpg" />
 <style type="text/css">
body {margin-left: 10%; margin-right: 10%;}

p {margin-top: .5em; margin-bottom: 0em; line-height: 1.2; text-align: justify;}
.blockquote {margin: 2em 10%;}
.blocksc {margin: 1em 5% 1em 45%; font-size: 95%;}
.center {text-align: center; text-indent: 0;}
.title {text-align: center; font-size: 130%; margin-top: 1em; margin-bottom: 1em;}
.speaker {text-align: center; margin-top: 1.5em; font-size: 110%;}

div.booktitle {page-break-before: always; padding: 3em;}
div.titlepage {text-align: center; margin: 0 5%; padding: 2em 0; page-break-before: always; page-break-after: always;}
div.titlepage p {text-align: inherit;}
div.verso {text-align: center; padding-top: 2em; font-size: 95%; margin: 0 10%;}
div.verso p {text-align: inherit;}
div.dedica {page-break-before: always; text-align: center; font-size: 120%; padding-top: 3em; padding-bottom: 3em;}
div.dedica p {text-align: inherit;}
div.chapter {page-break-before: always; padding-top: 3em;}
div.chapter h2 {page-break-before: avoid;}

h1,h2 {text-align: center; font-style: normal;
font-weight: normal; line-height: 1.5;}
h1 {font-size: 150%;}
h2 {font-size: 140%; margin-top: 1em; margin-bottom: 2em; page-break-before: avoid;}

hr {width: 70%; margin-top: 1em; margin-bottom: 1em; margin-left: 15%; margin-right: 15%; clear: both;}
hr.mid {width: 50%; margin-left: 25%; margin-right: 25%;}
hr.silver {width: 90%; margin-left: 5%; margin-right: 5%; border-top: none; border-right: none; border-bottom: thin solid silver; border-left: none;}
.x-ebookmaker hr.silver {display: none;}

.pagenum  {position: absolute; right: 2%; font-style: normal; font-weight: normal; text-decoration: none; font-size: 65%; text-align: right; color: #999999; background-color: #ffffff; clear: left;}

.pad6 {margin-top: 6em;}
.pad2 {margin-top: 2em;}
.pad1 {margin-top: 1em;}

.small {font-size: 85%;}
.large {font-size: 115%;}
.x-large {font-size: 130%;}
.main-t {font-size: 200%;}
.smcap {font-variant: small-caps;}
.nospace {white-space: nowrap;}

ul {list-style-type: none; line-height: 1.2em;}

.tnote {background-color: #f7f1e3; color: #000; padding: 1em 1em 2em 1em;
  margin: 3em 10%; font-family: sans-serif; font-size: 90%; page-break-before: always;}
.tntitle {text-align: center; text-indent: 0; padding: 1em; font-size: 120%; margin-bottom: 1em;}
.tnote p {padding: 0 1em;}
.covernote {visibility: hidden; display: none;}
.x-ebookmaker .covernote {visibility: visible; display: block;}

    </style>
  </head>
<body>

<div style='text-align:center; font-size:1.2em; font-weight:bold'>The Project Gutenberg eBook of Pensaci, Giacomino!, by Luigi Pirandello</div>

<div style='display:block; margin:1em 0'>
This eBook is for the use of anyone anywhere in the United States and
most other parts of the world at no cost and with almost no restrictions
whatsoever. You may copy it, give it away or re-use it under the terms
of the Project Gutenberg License included with this eBook or online
at <a href="https://www.gutenberg.org">www.gutenberg.org</a>. If you
are not located in the United States, you will have to check the laws of the
country where you are located before using this eBook.
</div>

<div style='display:block; margin-top:1em; margin-bottom:1em; margin-left:2em; text-indent:-2em'>Title: Pensaci, Giacomino!</div>

<div style='display:block; margin-top:1em; margin-bottom:1em; margin-left:2em; text-indent:-2em'>Author: Luigi Pirandello</div>

<div style='display:block; margin:1em 0'>Release Date: March 03, 2021 [eBook #64680]</div>

<div style='display:block; margin:1em 0'>Language: Italian</div>

<div style='display:block; margin:1em 0'>Character set encoding: UTF-8</div>

<div style='display:block; margin-left:2em; text-indent:-2em'>Produced by: Barbara Magni and the Online Distributed Proofreading Team at http://www.pgdp.net (This file was produced from images made available by The Internet Archive)</div>

<div style='margin-top:2em; margin-bottom:4em'>*** START OF THE PROJECT GUTENBERG EBOOK PENSACI, GIACOMINO! ***</div>

<div class="booktitle">
<h1>
PENSACI, GIACOMINO!
</h1>
</div>

<hr class="silver" />

<div class="titlepage">
<p class="x-large">
LUIGI PIRANDELLO
</p>

<p class="pad1 large">
MASCHERE NUDE
</p>

<p class="pad2 main-t">
PENSACI, GIACOMINO!
</p>

<p class="pad6">
MILANO<br />
<span class="smcap">Fratelli Treves, Editori</span><br />
<span class="small"><b>Quinto migliaio.</b></span>
</p>
</div>

<div class="verso">
<hr class="mid" />
<p>
PROPRIETÀ LETTERARIA.
</p>

<p>
<i>I diritti di riproduzione e di traduzione sono riservati
per tutti i paesi, compresi la Svezia, la Norvegia e l'Olanda.</i>
</p>

<p>
Copyright by Luigi Pirandello, 1918.
</p>

<p>
Per ottenere il diritto di rappresentazione rivolgersi
esclusivamente alla <span class="smcap">Società Italiana degli Autori</span>
(Milano, Via Sant'Andrea, 9).
</p>

<p>
Si riterrà contraffatto qualunque esemplare di quest'opera che
non porti il timbro a secco della Società Italiana degli Autori.
</p>

<p>
Tip. Fratelli Treves — 1922.
</p>
<hr class="mid" />
</div>

<div class="dedica">
<p>
<i>All'amico <span class="smcap">Ruggero Ruggeri</span>,<br />
maestro d'ogni composto ardire<br />
sulla scena.</i>
</p>
</div>

<div class="chapter">
<p>
<span class="pagenum" id="Page_1">[1]</span>
</p>

<p class="title">
PENSACI, GIACOMINO!
</p>

<p class="center">
COMMEDIA IN TRE ATTI.
</p>
</div>

<div class="chapter">
<p>
<span class="pagenum" id="Page_2">[2]</span>
</p>

<h2>PERSONAGGI.</h2>

<ul>
<li><span class="smcap">Agostino Toti</span>, professore di storia naturale.</li>
<li><span class="smcap">Lillina</span> sua moglie.</li>
<li><span class="smcap">Giacomino Delisi.</span></li>
<li><span class="smcap">Cinquemani</span>, vecchio bidello del Ginnasio.</li>
<li><span class="smcap">Marianna</span>, sua moglie.</li>
<li><span class="smcap">Rosaria Delisi</span>, sorella di Giacomino.</li>
<li><span class="smcap">Il cavalier Diana</span>, direttore del Ginnasio.</li>
<li><span class="smcap">Padre Landolina.</span></li>
<li><span class="smcap">Rosa</span>, serva in casa Toti.</li>
<li><span class="smcap">Filomena</span>, vecchia serva in casa Delisi.</li>
<li><span class="smcap">Ninì</span>, bambino (non parla).</li>
<li>Scolari del Ginnasio che non parlano.</li>
</ul>

<p class="center">
<i>In una cittaduzza di provincia. — Oggi.</i>
</p>
</div>

<div class="chapter">
<p>
<span class="pagenum" id="Page_3">[3]</span>
</p>

<h2 id="atto1">ATTO PRIMO.</h2>
</div>

<div class="blockquote">
<p>
Il corridoio d'un Ginnasio di provincia. Nella parete di fondo
s'aprono a ugual distanza l'uno dall'altro varii usci con tabelle
in cima: <i>Classe II — Classe III — Classe IV.</i> — Davanti a
questa parete corrono gli archi d'un loggiato, propriamente tre
archi sostenuti da due colonne, che limitano il corridoio in
fondo. A destra e a sinistra due pareti laterali. Nel mezzo a
quella di destra un uscio con la tabella: <i>Gabinetto di Storia
Naturale.</i> — In quella di sinistra, a riscontro, un altro uscio
con la tabella: <i>Direzione.</i> — Allo spigolo di questa parete, la
campana della scuola, con la catenella pendente. Nella parete
di destra, presso l'uscio del Gabinetto di Storia Naturale, un tavolino
e una sedia per il bidello. — Destra e sinistra dell'attore.
</p>
</div>

<div class="blocksc">
<p>
La scuola sta per finire. Al
levarsi della tela, Cinquemani,
il bidello, che passeggia in fondo
per il corridoio, col berretto gallonato
e uno scialle di lana sulle
spalle, si ferma al rumore indiavolato
che viene dal Gabinetto
di Storia Naturale, dove il professor
Toti fa lezione; alza le
mani coi mezzi-guanti di lana
e le scuote in aria, come a dire:
“Dio, che <span class="nospace">baccano!„</span> All'improvviso
si spalanca l'uscio a destra
e il Direttore Diana irrompe su
le furie, urlando:
</p>
</div>

<p class="speaker">
<span class="smcap">Direttore.</span>
</p>

<p>
Perdio, ma dove siamo?
</p>

<div class="blocksc">
<p>
Corre ad aprire l'uscio del Gabinetto
di Storia Naturale, e subito
ogni rumore cessa. — Allora,
<span class="pagenum" id="Page_4">[4]</span>
gridando dalla soglia, rivolto
verso l'interno:
</p>
</div>

<p>
Professor Toti, ma le par questo il modo di tener
la disciplina? È uno scandalo, perdio!
</p>

<div class="blocksc">
<p>
Fingendo di rivolgersi prima
a uno, poi a un altro alunno.
</p>
</div>

<p>
Che fa lei lì vicino alla finestra? — E lei, costà,
fuori del banco? — Dico a voi! dico a voi! — Via
tutt'e due! Raccogliete i vostri libri, e via! Fuori
della classe! — Professor Toti, prenda i nomi di
codesti due alunni!
</p>

<div class="blocksc">
<p>
I due alunni, rossi, mortificati,
coi libri sotto il braccio e
il cappello in mano, vengono
fuori dell'uscio.
</p>
</div>

<p>
Vi faccio veder io come si sta in classe! Vergogna!
Voi siete esclusi per tre giorni! E saranno
avvertiti a casa i vostri genitori! Via!
</p>

<div class="blocksc">
<p>
I due alunni, via, voltando
per il corridoio, verso destra.
</p>
</div>

<p>
Professore, la prego, venga fuori un momento!
Come? Che cos'è? Ce n'è un altro? che vuol dire?
Chi è codesto giovine?
</p>

<div class="blocksc">
<p>
Con uno scatto di viva meraviglia
e d'ira insieme:
</p>
</div>

<p>
Uhhh! Lo tenga, lo tenga, perdio! Se lo fa scappare
dalla finestra?
</p>

<div class="blocksc">
<p>
Voltandosi verso il bidello.
</p>
</div>

<p>
Cinquemani, correte di là
</p>

<div class="blocksc">
<p>
Indica verso sinistra.
</p>
</div>

<p>
subito alla Palestra ginnastica: è scappato un
alunno!
</p>

<div class="blocksc">
<p>
Cinquemani corre via per il
corridoio.
</p>
</div>

<p class="speaker">
<span class="smcap">Toti</span>
</p>

<div class="blocksc">
<p>
venendo fuori dal Gabinetto.
</p>
</div>

<p>
Ma le posso giurare signor Direttore, che quel
giovine non è della classe.
</p>

<p>
<span class="pagenum" id="Page_5">[5]</span>
</p>

<p class="speaker">
<span class="smcap">Direttore.</span>
</p>

<p>
Come non è? E chi è allora? Come si trovava
dunque alla sua lezione?
</p>

<div class="blocksc">
<p>
Dalla soglia, agli alunni:
</p>
</div>

<p>
Silenzio! Nessuno s'arrischi a fiatare!
</p>

<div class="blocksc">
<p>
Al professor Toti:
</p>
</div>

<p>
Mi spieghi! Che vuol dire?
</p>

<p class="speaker">
<span class="smcap">Toti.</span>
</p>

<p>
E che vuole che le dica, signor Direttore? Non
saprei propriamente com'è stato.... Mi trovavo con
la faccia al muro.... cioè, cioè, alla lavagna propriamente,
ecco. Lei può vederlo di qua: stavo scrivendo — famiglie,
specie e sottospecie di scimmie....
</p>

<div class="blocksc">
<p>
Gli alunni, dall'interno, ridono,
e allora lui, in un comico
scatto di furore, dalla soglia:
</p>
</div>

<p>
Fate silenzio! fate silenzio, maleducati, almeno
quando parlo col signor Direttore!
</p>

<p class="speaker">
<span class="smcap">Direttore</span>
</p>

<div class="blocksc">
<p>
urtato.
</p>
</div>

<p>
Ma mi faccia il piacere! Mi dica come, donde era
entrato nella sua classe quel giovine?
</p>

<p class="speaker">
<span class="smcap">Toti.</span>
</p>

<p>
Forse dalla finestra, signor Direttore. Com'è
uscito, era entrato.
</p>

<p class="speaker">
<span class="smcap">Direttore</span>
</p>

<div class="blocksc">
<p>
a un nuovo scoppio di risa degli
alunni.
</p>
</div>

<p>
Silenzio! Vi caccio via tutti per quindici giorni!.
</p>

<div class="blocksc">
<p>
Al professor Toti.
</p>
</div>

<p>
Ah, lei si fa dunque entrare la gente dalla finestra,
mentre fa lezione?
</p>

<p class="speaker">
<span class="smcap">Toti.</span>
</p>

<p>
Cioè, cioè.... no, mettiamo le cose a posto, signor
Direttore. La finestra, lei la vede, è bassa.
</p>

<p>
<span class="pagenum" id="Page_6">[6]</span>
</p>

<p class="speaker">
<span class="smcap">Direttore.</span>
</p>

<p>
E che per questo?
</p>

<p class="speaker">
<span class="smcap">Toti.</span>
</p>

<p>
Ma signor Direttore, se la pigli col portinaio che
dorme davanti al portone e fa entrare la gente
nella Palestra ginnastica. Alzando un piede, facendo
così.... si entra in classe.
</p>

<p class="speaker">
<span class="smcap">Direttore.</span>
</p>

<p>
E lei? Ma come? E che ci sta a fare lei sulla
cattedra?
</p>

<p class="speaker">
<span class="smcap">Toti.</span>
</p>

<p>
Santa pazienza, ero voltato, le dico, con la faccia
al muro, cioè, alla lavagna.... Ma non se ne curi,
signor Direttore, perchè le posso assicurare che
era un giovinotto amante degli animali: zoofilo,
zoofilo: stava attentissimo! Tanto che neppure me
n'ero accorto....
</p>

<p class="speaker">
<span class="smcap">Direttore.</span>
</p>

<p>
Ho capito, ho capito! Adesso parleremo, professore.
</p>

<p class="speaker">
<span class="smcap">Cinquemani</span>
</p>

<div class="blocksc">
<p>
ritornando sbuffante.
</p>
</div>

<p>
Niente, signor cavaliere! Come il vento! Non
s'è visto per dove è sparito....
</p>

<p class="speaker">
<span class="smcap">Direttore</span>
</p>

<div class="blocksc">
<p>
guardando l'orologio.
</p>
</div>

<p>
Va bene. — È l'ora. — Sonate la campana, Cinquemani!
</p>

<p class="speaker">
<span class="smcap">Toti.</span>
</p>

<p>
Parola d'onore, signor Direttore, posso assicurarle....
</p>

<p class="speaker">
<span class="smcap">Direttore</span>
</p>

<div class="blocksc">
<p>
interrompendolo.
</p>
</div>

<p>
Le dico che adesso parleremo, professore. Lasci
andar via gli alunni.
</p>

<p>
<span class="pagenum" id="Page_7">[7]</span>
</p>

<div class="blocksc">
<p>
Cinquemani suona a lungo la
campana. S'aprono gli usci delle
classi e ne escono schiamazzando
in gran confusione gli scolari. Alcuni,
vedendo il Direttore, subito
si ricompongono e si levano
il cappello. Anche dall'uscio del
Gabinetto di Storia Naturale
escono gli alunni, composti, in
silenzio. Il professor Toti ogni
tanto non può tenersi di salutarne
qualcuno con la mano o
di fare un cenno a qualche altro,
subito represso da uno sguardo
severo del Direttore. In breve
il corridoio è vuoto. Cinquemani,
durante la scena seguente
fra il Direttore e il professor
Toti, si leva il berretto e si lega
attorno alla fronte, come un
fratellone, un gran fazzoletto a
fiorami, si leva i mezzi-guanti,
poi lo scialle e la giacca e indossa
un lungo camice tratto
dal cassetto del tavolino. Intanto
sopravvengono la moglie
Marianna e la figlia Lillina con
scope e altri attrezzi per far la
pulizia delle classi.
</p>
</div>

<p class="speaker">
<span class="smcap">Direttore.</span>
</p>

<p>
Abbia pazienza, professore, ma le pare che si
possa seguitare così? ch'io debba sacrificarmi, con
tutto il da fare che ho, ad assistere ogni volta alle
sue lezioni, perchè lei non sa tenere la disciplina?
</p>

<p class="speaker">
<span class="smcap">Toti.</span>
</p>

<p>
Veramente, ecco....
</p>

<p class="speaker">
<span class="smcap">Direttore</span>
</p>

<div class="blocksc">
<p>
aspro.
</p>
</div>

<p>
Mi lasci parlare. È proprio così come le sto dicendo,
se per una volta che non posso, ecco qua,
<span class="pagenum" id="Page_8">[8]</span>
lei per poco non mi manda sottosopra tutto il ginnasio
col baccano della sua classe.
</p>

<p class="speaker">
<span class="smcap">Toti.</span>
</p>

<p>
Voglio che lei mi creda, signor Direttore: la vivacità
è, la vivacità con cui faccio lezione. Sto parlando
delle scimmie, e....
</p>

<p class="speaker">
<span class="smcap">Direttore.</span>
</p>

<p>
Ma che scimmie e scimmie! Mi faccia il piacere!
</p>

<p class="speaker">
<span class="smcap">Cinquemani</span>
</p>

<div class="blocksc">
<p>
sfilandosi i mezzi-guanti e tentennando
il capo.
</p>
</div>

<p>
Che scimmie e scimmie!
</p>

<p class="speaker">
<span class="smcap">Toti.</span>
</p>

<p>
Voi, caro Cinquemani, silenzio, prego! Sto parlando
col Direttore. Fanciulli sono, signor Direttore.
Sentono nominare la coda prènsile.... sentono
dire che hanno quattro mani.... pensano che giusto
qua abbiamo un bidello che ne ha cinque. Fanciulli
sono, lei lo capisce: si mettono a ridere!
</p>

<p class="speaker">
<span class="smcap">Direttore.</span>
</p>

<p>
Ma non dica così, professore! Lei m'indispone!
</p>

<p class="speaker">
<span class="smcap">Toti.</span>
</p>

<p>
Per carità, no, non s'indisponga, non s'indisponga,
signor Direttore!
</p>

<p class="speaker">
<span class="smcap">Cinquemani.</span>
</p>

<p>
Ma come non dovrebbe indisporsi, scusi, questo
galantuomo?
</p>

<p class="speaker">
<span class="smcap">Toti.</span>
</p>

<p>
Che v'indisponete anche voi, niente niente, Cinquemani?
</p>

<p class="speaker">
<span class="smcap">Cinquemani.</span>
</p>

<p>
Ma sicuro che m'indispongo, professore! M'indispongo
anch'io!
</p>

<p>
<span class="pagenum" id="Page_9">[9]</span>
</p>

<p class="speaker">
<span class="smcap">Direttore.</span>
</p>

<p>
Basta, basta: voi non v'immischiate, Cinquemani!
</p>

<p class="speaker">
<span class="smcap">Cinquemani.</span>
</p>

<p>
Mi scusi, se mi sono intromesso, signor Direttore;
ma proprio, creda, mi è venuto di qua....
</p>

<div class="blocksc">
<p>
Indicando la bocca dello stomaco.
</p>
</div>

<p>
Ho anch'io, scusi, la testa.... così, per tutto questo
baccano.... E lei, scusi, professore, ma dovrebbe
pensare al rispetto, non dico della scuola, ma del
paese di fronte a un Direttore forestiere!
</p>

<p class="speaker">
<span class="smcap">Direttore.</span>
</p>

<p>
Basta, v'ho detto, Cinquemani! State al vostro
posto, voi!
</p>

<p class="speaker">
<span class="smcap">Toti.</span>
</p>

<p>
Ma sì, ma basta, che diavolo! Non ne vale proprio
la pena.
</p>

<p class="speaker">
<span class="smcap">Direttore.</span>
</p>

<p>
Ah, no! questo no, perdio! Come non ne vale
la pena? Si tratta della disciplina, si tratta della
dignità della scuola!
</p>

<p class="speaker">
<span class="smcap">Cinquemani.</span>
</p>

<p>
E del paese!
</p>

<p class="speaker">
<span class="smcap">Direttore.</span>
</p>

<p>
Insomma, la finite, voi?
</p>

<p class="speaker">
<span class="smcap">Toti</span>
</p>

<div class="blocksc">
<p>
giungendo le mani e agitandole.
</p>
</div>

<p>
Cinquemani.... Cinquemani....
</p>

<p class="speaker">
<span class="smcap">Direttore.</span>
</p>

<p>
Non lo capisce lei, professore, che è uno scandalo?
una vergogna? Quando lei, scusi, in quarta,
parla di mineralogia, hanno quattro mani o la coda
<span class="pagenum" id="Page_10">[10]</span>
prènsile le pietre, che gli alunni ridono e schiamazzano
lo stesso? Arrivano anche a fischiare,
perdio!
</p>

<p class="speaker">
<span class="smcap">Toti</span>
</p>

<div class="blocksc">
<p>
con risoluzione.
</p>
</div>

<p>
Signor Direttore, vogliamo parlare sul serio?
</p>

<p class="speaker">
<span class="smcap">Direttore</span>
</p>

<div class="blocksc">
<p>
trasecolando.
</p>
</div>

<p>
Come sul serio? Ah le pare che io le stia parlando
per ischerzo?
</p>

<p class="speaker">
<span class="smcap">Toti.</span>
</p>

<p>
No, dico.... sul serio, ecco.... per la cosa in sè,
signor Direttore: se vogliamo venire al punto della
questione, al punto vero, ecco, volevo dire. L'orario,
signor Direttore! Mi arrivano stanchi questi ragazzi
all'ultima ora! Dalle otto e mezzo fermi — braccia
conserte — all'ultima ora, che ne vuole
più? Io sono vecchio — lei, tanto tanto non scherza — non
parliamo di Cinquemani — a una certa età,
non sappiamo più compatire questi ragazzini a cui
il sangue bolle nelle vene, mi spiego? Ragazzini
sono, santo Dio, ragazzini, cavaliere mio! Io li
guardo serio, non creda: così! Ma le giuro che
quando me li vedo davanti con certe facce da santi
anacoreti, mentre sotto sotto son sicuro che me
stanno combinando qualcuna.... certe trovate, creda,
così carine! farmi.... farmi camminare la cattedra,
per esempio, mentre ci sto appoggiato con le
braccia....
</p>

<div class="blocksc">
<p>
Sbotta a ridere, cerca di frenarsi
sotto gli occhi indignati
del Direttore; non ci riesce, pur
cercando di ricomporsi con buffi
sforzi.
</p>
</div>

<p class="speaker">
<span class="smcap">Direttore.</span>
</p>

<p>
Eh, sfido! Se lei ci sciala così!
</p>

<p>
<span class="pagenum" id="Page_11">[11]</span>
</p>

<p class="speaker">
<span class="smcap">Toti.</span>
</p>

<p>
Nossignore! glielo giuro! Serio li guardo!
</p>

<p class="speaker">
<span class="smcap">Direttore.</span>
</p>

<p>
Ma che serio, mi faccia il piacere! Io non so!
come se non mancassero di rispetto a lei! Come
se non mettessero lei in berlina!
</p>

<p class="speaker">
<span class="smcap">Toti</span>
</p>

<div class="blocksc">
<p>
con bonarietà.
</p>
</div>

<p>
E va bene.... e va bene.... Perchè mi considerano
professore! Il professore mettono in berlina....
Ma io sono un povero vecchio che considera loro
come fanciulli. Fingo di mettere zero in condotta.
Scherzo io, scherzano loro.... Che berlina!
</p>

<p class="speaker">
<span class="smcap">Direttore</span>
</p>

<div class="blocksc">
<p>
severo.
</p>
</div>

<p>
Scusi, professore, quanti anni ha d'insegnamento?
</p>

<p class="speaker">
<span class="smcap">Toti.</span>
</p>

<p>
Perchè?
</p>

<p class="speaker">
<span class="smcap">Direttore.</span>
</p>

<p>
Mi risponda, la prego.
</p>

<p class="speaker">
<span class="smcap">Toti.</span>
</p>

<p>
E non lo sa? Trentaquattro.
</p>

<p class="speaker">
<span class="smcap">Direttore.</span>
</p>

<p>
Lei è solo?
</p>

<p class="speaker">
<span class="smcap">Toti.</span>
</p>

<p>
Scusi, perchè codeste domande?
</p>

<p class="speaker">
<span class="smcap">Direttore.</span>
</p>

<p>
Mi risponda. Non ha famiglia, è vero?
</p>

<p class="speaker">
<span class="smcap">Toti.</span>
</p>

<p>
Solo. Che famiglia! Io, famiglia? Solo come mi
<span class="pagenum" id="Page_12">[12]</span>
vede — come un cane, signor Direttore. Io e mia
moglie, quando c'è il sole.
</p>

<p class="speaker">
<span class="smcap">Direttore.</span>
</p>

<p>
Come sarebbe?
</p>

<p class="speaker">
<span class="smcap">Toti.</span>
</p>

<p>
Eh, la mia ombra, signor Direttore. A casa mia
il sole non c'è e non ho con me neanche la mia
ombra.... Solo! Solo!... E ben per questo....
</p>

<p class="speaker">
<span class="smcap">Direttore.</span>
</p>

<p>
Quanti anni ha?
</p>

<p class="speaker">
<span class="smcap">Toti.</span>
</p>

<p>
Trentaquattro.
</p>

<p class="speaker">
<span class="smcap">Direttore.</span>
</p>

<p>
No.... Dico, d'età? Sessantadue.... sessantatrè?
</p>

<p class="speaker">
<span class="smcap">Toti.</span>
</p>

<p>
Faccia lei...
</p>

<p class="speaker">
<span class="smcap">Direttore.</span>
</p>

<p>
Facciamo sessantacinque? Senza famiglia — trentaquattro
anni d'insegnamento.... scusi, che va cercando?
Ci prova gusto a insegnare ancora?
</p>

<p class="speaker">
<span class="smcap">Toti.</span>
</p>

<p>
Io, gusto? Me li sento pesare qua sul petto come
trentaquattro montagne!
</p>

<p class="speaker">
<span class="smcap">Direttore.</span>
</p>

<p>
E allora perchè non si ritira, scusi? Ha quasi il
massimo della pensione! Si ritiri!
</p>

<p class="speaker">
<span class="smcap">Toti.</span>
</p>

<p>
Mi ritiro? Io? Lei scherza! Ah, dopo trentaquattro
anni che porto la croce, il Governo mi paga per
altri cinque o sei anni — e voglio mettere sette,
e voglio mettere otto — quattro soldi di pensione
e poi basta?
</p>

<p>
<span class="pagenum" id="Page_13">[13]</span>
</p>

<p class="speaker">
<span class="smcap">Direttore.</span>
</p>

<p>
Scusi, e che vorrebbe di più? Ritirato, in ozio,
in santa pace....
</p>

<p class="speaker">
<span class="smcap">Toti.</span>
</p>

<p>
Già, bello! A sbattermi la testa al muro! Le dico
che sono solo come un cane!
</p>

<p class="speaker">
<span class="smcap">Direttore.</span>
</p>

<p>
E che colpa ci ha il Governo, scusi, se lei non
ha pensato a tempo a metter famiglia?
</p>

<p class="speaker">
<span class="smcap">Toti.</span>
</p>

<p>
Ah, dovevo metter famiglia a tempo, con lo stipendio
che m'ha dato, per morire di fame io, mia
moglie e cinque, sei, otto, dieci figliuoli.... chi avrebbe
potuto contarli? quando uno ci si mette!... Pazzie,
cavaliere mio! E io ringrazio Dio che volle guardarmi
sempre dal farlo! Ma ora, sa? ora la piglio.
</p>

<p class="speaker">
<span class="smcap">Direttore.</span>
</p>

<p>
Che? Prende moglie adesso?
</p>

<p class="speaker">
<span class="smcap">Toti.</span>
</p>

<p>
Sissignore! Ah!, il Governo con me non se la
passa liscia! Lo piglio in punto: calcolo quanto
pare a me, che mi restino ancora cinque o sei
anni di vita, e piglio moglie, sissignore! per obbligarlo
a pagarle la pensione, anche a lei! Ah, si
figura che deve finir così?
</p>

<p class="speaker">
<span class="smcap">Direttore.</span>
</p>

<p>
Bellissimo! bellissimo! Vuol prendere moglie sul
serio alla sua età?
</p>

<p class="speaker">
<span class="smcap">Toti.</span>
</p>

<p>
Moglie? Che moglie! Opera di carità! Che c'entrano
gli anni, scusi? Lei, allora, come tutti gli
altri? Vede la professione e non vede l'uomo?
Sente dire che voglio prender moglie — s'immagina
una moglie — e me, marito — e si mette a
<span class="pagenum" id="Page_14">[14]</span>
ridere. Oppure s'arrabbia, come quando crede che
i ragazzi diano la baja a me, mentre la danno al
professore. Che c'entra? Altro è la professione:
altro è l'uomo. Fuori, i ragazzi mi rispettano, mi
baciano la mano. Qua fanno la professione di scolari
e per forza devono dare la baja a chi fa quella
del maestro e la fa come me, santo Dio, da povero
vecchio stanco e seccato! — Io mi prendo una povera
giovine, timorata, di buona famiglia, senza
beni di fortuna — e sissignore, dovrà figurare
come moglie davanti la legge, perchè il Governo,
se no, non le paga la pensione. Ma che moglie!
all'età mia? Roba da ridere! — Marito? Professione!
apparenza! In realtà, niente, sono e resto
un pover'uomo, un povero vecchio che avrà per
due o tre anni, forse meno, la compagnia d'una
persona grata del bene che le faccio, alle spalle
del Governo — e basta così!
</p>

<p class="speaker">
<span class="smcap">Direttore.</span>
</p>

<p>
Ma sa che lei è un bel tipo, professore? Mi congratulo....
Uomo di spirito....
</p>

<p class="speaker">
<span class="smcap">Toti.</span>
</p>

<p>
Già, perchè lei, ora, si sta figurando di vedermi....
</p>

<div class="blocksc">
<p>
Fa con le mani un gesto ampio
di corna sulla testa.
</p>
</div>

<p class="speaker">
<span class="smcap">Direttore.</span>
</p>

<p>
No, che! Dio me ne guardi!
</p>

<p class="speaker">
<span class="smcap">Toti.</span>
</p>

<p>
Oh, sono nel conto, sa? Stabilite in precedenza!
Ma non per me: se ne andranno in testa alla mia
professione di marito, che non mi riguarda, se non
per l'apparenza. Io anzi cercherò che il marito — come
marito — le abbia. Eh sì! Altrimenti, io, poveruomo,
povero vecchio come potrei aver bene?
Ma che corna, scusi, se marito non sono, non voglio,
<span class="pagenum" id="Page_15">[15]</span>
nè posso essere? Opera di carità, io faccio!
E se tutti gl'imbecilli di questo paese ne vogliono
ridere, ne ridano pure: non me n'importa proprio
niente!
</p>

<p class="speaker">
<span class="smcap">Direttore.</span>
</p>

<p>
Giustissimo! è naturale! Dato il principio.... E
così, li mangeremo presto codesti confetti, eh?
</p>

<p class="speaker">
<span class="smcap">Toti.</span>
</p>

<p>
Non manca per me. Cerco. Appena trovo.... Ma
già l'ho sott'occhio....
</p>

<p class="speaker">
<span class="smcap">Direttore.</span>
</p>

<p>
Le faccio fin d'adesso le mie congratulazioni.
Spero che m'inviterà alle nozze?
</p>

<p class="speaker">
<span class="smcap">Toti.</span>
</p>

<p>
Padronissimo, come no? Il primo, si figuri!
</p>

<p class="speaker">
<span class="smcap">Direttore.</span>
</p>

<p>
Grazie, grazie. — Cinquemani, il cappello e il
bastone.
</p>

<div class="blocksc">
<p>
Cinquemani entra nella Direzione.
</p>
</div>

<p>
Si stia bene, professore.
</p>

<p class="speaker">
<span class="smcap">Toti.</span>
</p>

<p>
La riverisco, signor Direttore. Non è più in collera
con me, è vero?
</p>

<p class="speaker">
<span class="smcap">Direttore.</span>
</p>

<p>
Eh, guardi: come uomo, no; ma se devo fare — come
lei dice — la professione del Direttore....
</p>

<p class="speaker">
<span class="smcap">Toti.</span>
</p>

<p>
Bene, bene: mi rimproveri, è giusto, come Direttore!
Purchè poi, come uomo, mi stringa la
mano....
</p>

<p class="speaker">
<span class="smcap">Direttore.</span>
</p>

<p>
Eccola qua!
</p>

<p>
<span class="pagenum" id="Page_16">[16]</span>
</p>

<p class="speaker">
<span class="smcap">Toti.</span>
</p>

<p>
Dato il principio....
</p>

<div class="blocksc">
<p>
S'avvia per rientrare nel Gabinetto;
scorge davanti alla porta
Lillina e torna, piano, verso
il Direttore.
</p>
</div>

<p>
E sa! Ragazzina la piglio — di sedici anni — per
obbligare il Governo a pagarle la pensione per almeno
altri cinquant'anni dopo la mia morte. Non
se la passa liscia con me, il Governo, glie lo giuro!
</p>

<div class="blocksc">
<p>
Rientra nel Gabinetto di Storia
Naturale.
</p>
</div>

<p class="speaker">
<span class="smcap">Cinquemani</span>
</p>

<div class="blocksc">
<p>
col cappello e il bastone del Direttore
in una mano e nell'altra
una spazzola.
</p>
</div>

<p>
Permette, signor Direttore?
</p>

<div class="blocksc">
<p>
Si mette a spazzolarlo.
</p>
</div>

<p>
Che tipo.... Capace di farlo, sa? Capace! Non glie
n'importa nulla di ciò che la gente può dire di lui.
È stato sempre così....
</p>

<p class="speaker">
<span class="smcap">Direttore.</span>
</p>

<p>
Sì, è proprio un bel tipo!
</p>

<p class="speaker">
<span class="smcap">Cinquemani.</span>
</p>

<p>
Può star sicuro che prende moglie. L'ha detto?
la prende.
</p>

<p class="speaker">
<span class="smcap">Direttore.</span>
</p>

<p>
E vedremo anche questa! Addio, Cinquemani.
</p>

<p class="speaker">
<span class="smcap">Cinquemani.</span>
</p>

<p>
Servo, signor cavaliere!
</p>

<div class="blocksc">
<p>
Appena andato via il Direttore,
rivolgendosi alla moglie e
alla figlia che sono state in attesa.
</p>
</div>

<p>
Su, su; via, leste! sbrighiamoci!
</p>

<p>
<span class="pagenum" id="Page_17">[17]</span>
</p>

<p class="speaker">
<span class="smcap">Marianna.</span>
</p>

<p>
Eh già, infatti, ha mancato per noi? Tre ore che
sto qui, con tutto il da fare che ho su: a sentir
certe sudicerie....
</p>

<p class="speaker">
<span class="smcap">Cinquemani.</span>
</p>

<p>
Sssss, sta' zitta!
</p>

<div class="blocksc">
<p>
Indica l'uscio del Gabinetto
di Storia Naturale, ov'è entrato
il professor Toti.
</p>
</div>

<p class="speaker">
<span class="smcap">Marianna.</span>
</p>

<p>
Non me n'importa! devo dirlo! Gli sta bene, se
lo sente! Ho i capelli bianchi, e pure m'ha fatto
arrossire!
</p>

<p class="speaker">
<span class="smcap">Cinquemani.</span>
</p>

<p>
Eh via, smettila! Maledetta linguaccia delle donne!
Va' in terza subito, non perdiamo tempo! Tu, Lillina,
in quarta!
</p>

<p class="speaker">
<span class="smcap">Lillina.</span>
</p>

<p>
Ci vada lei, in quarta, papà! Pulirò qua, io, al
solito I
</p>

<div class="blocksc">
<p>
Indica il Gabinetto di Storia
Naturale.
</p>
</div>

<p class="speaker">
<span class="smcap">Cinquemani</span>
</p>

<div class="blocksc">
<p>
severo.
</p>
</div>

<p>
Obbedienza, santo Dio! Ordine! Obbedienza! Qua
comando io! Su in casa comanda tua madre. Qua
in iscuola, comando io!
</p>

<p class="speaker">
<span class="smcap">Marianna</span>
</p>

<div class="blocksc">
<p>
affacciandosi dall'uscio della terza
con la scopa in mano.
</p>
</div>

<p>
Il vice-direttore, già! In terza, in quarta, in quinta!
Ma come non t'accorgi che fai ridere alle tue spalle
per codeste arie che ti dai?
</p>

<div class="blocksc">
<p>
Contraffacendo il marito con
la spazzola in mano.
</p>
</div>

<p>
“Permettete, signor Direttore?„ Come se spazzolando
<span class="pagenum" id="Page_18">[18]</span>
il Direttore, con la polvere che gliene viene
addosso, il direttore diventasse lui!
</p>

<p class="speaker">
<span class="smcap">Cinquemani</span>
</p>

<div class="blocksc">
<p>
sentendo ridere Lillina.
</p>
</div>

<p>
Ah, tu ci ridi? Vuoi vedere che vi prendo a scopate
tutt'e due?
</p>

<div class="blocksc">
<p>
Rivolto alla moglie che è rientrata
in classe.
</p>
</div>

<p>
Chiudi codesta porta, mentre spazzi, arruffona, e
apri la finestra, se no tutta la polvere si butta qua
nel corridoio e tocca mangiarmela a me!
</p>

<div class="blocksc">
<p>
Alla figlia.
</p>
</div>

<p>
Subito in quarta, vossignoria!
</p>

<p class="speaker">
<span class="smcap">Lillina.</span>
</p>

<p>
In quarta, no, mi sento soffocare! Ci vada lei,
mi faccia il piacere! Io farò qua il Gabinetto, com'ho
fatto sempre.
</p>

<p class="speaker">
<span class="smcap">Cinquemani.</span>
</p>

<p>
Ma non vedi che c'è ancora dentro il professore?
</p>

<p class="speaker">
<span class="smcap">Lillina.</span>
</p>

<p>
E lei glielo dica, che esca! Che sta a farci ancora?
Possiamo aspettar lui?
</p>

<p class="speaker">
<span class="smcap">Cinquemani.</span>
</p>

<p>
E quest'è giusto!
</p>

<div class="blocksc">
<p>
Venendo innanzi alla porta
del Gabinetto.
</p>
</div>

<p>
Professore! E che fa lei, scusi, ancora lì? Se ne
vada, santo Dio, che dobbiamo far la pulizia!...
Non basta il tempo che ci ha fatto perdere? — Che
dice?... A me? Perchè? — E che vuole? Vuol
parlare con me?... Ma non mi faccia perdere altro
tempo!... Che mi vuol dire? Che?
</p>

<div class="blocksc">
<p>
Entra nel Gabinetto. Lillina,
impaziente, sbuffa; fa gesti
di rabbia; guarda l'orologino, e
<span class="pagenum" id="Page_19">[19]</span>
di nuovo fa cenni d'impazienza
e smania, come se avesse una
gran fretta d'entrare nel Gabinetto
di Storia Naturale, poi s'afferra
il labbro con due dita e
resta a tentennare il capo, a
battere un piede, con gli occhi
pieni d'angosciosa tristezza.
</p>
</div>

<p class="speaker">
<span class="smcap">Marianna</span>
</p>

<div class="blocksc">
<p>
aprendo l'uscio della III classe
e uscendone tutta impolverata,
con la scopa e gli altri oggetti
di pulizia.
</p>
</div>

<p>
Auf! e qua è fatto!
</p>

<div class="blocksc">
<p>
Scorgendo la figlia.
</p>
</div>

<p>
Oh, e tu che stai a far lì?
</p>

<p class="speaker">
<span class="smcap">Lillina.</span>
</p>

<p>
Aspetto che esca il professore.
</p>

<p class="speaker">
<span class="smcap">Marianna.</span>
</p>

<p>
Sta ancora lì? E che sta a fare? Dov'è tuo padre?
</p>

<p class="speaker">
<span class="smcap">Lillina.</span>
</p>

<p>
Sta a parlare con lui.
</p>

<p class="speaker">
<span class="smcap">Marianna.</span>
</p>

<p>
Con lui? E perchè? Che discorsi può aver tuo
padre col professore?
</p>

<p class="speaker">
<span class="smcap">Lillina.</span>
</p>

<p>
E che vuole che ne sappia io? Papà gli ha detto
d'uscire, e lui se l'è chiamato dentro per parlargli....
</p>

<p class="speaker">
<span class="smcap">Marianna.</span>
</p>

<p>
Ah sì? E tu stai a sentire ciò che gli dice?
</p>

<p class="speaker">
<span class="smcap">Lillina.</span>
</p>

<p>
Io? Che vuole che m'interessi di sentire i discorsi
che fanno tra loro? Sto aspettando i loro
comodi....
</p>

<p>
<span class="pagenum" id="Page_20">[20]</span>
</p>

<p class="speaker">
<span class="smcap">Marianna.</span>
</p>

<p>
Eh già! Tu aspetti; lui parla; e lavoro io sola!
</p>

<p class="speaker">
<span class="smcap">Lillina.</span>
</p>

<p>
Vuol lamentarsi senza ragione! Lei sempre due
classi ha da pulire. Se le faccia e torni su! Al resto
penseremo noialtri.
</p>

<p class="speaker">
<span class="smcap">Marianna.</span>
</p>

<p>
Mi piace codesto discorso! Pulisco e me ne torno
su! E tu rimani qua, sola, ogni giorno, tre ore, a
dondolartela.
</p>

<p class="speaker">
<span class="smcap">Lillina.</span>
</p>

<p>
Già, tra le panche! Ma che dice?
</p>

<p class="speaker">
<span class="smcap">Marianna.</span>
</p>

<p>
Lo so io quel che dico? Perchè ogni giorno mi
resti attaccata qua, come se ci fosse il vischio o
la colla?
</p>

<p class="speaker">
<span class="smcap">Lillina.</span>
</p>

<p>
Ma perchè mi diverto! Sono in mezzo a un festino!
Questo servizio è così pulito....
</p>

<p class="speaker">
<span class="smcap">Marianna.</span>
</p>

<p>
Il fatto è che ti chiamo e non rispondi! Il fatto
è che, con una scusa o con un'altra, o te ne vieni
giù più tardi, dopo di me, o perdi qua tempo apposta,
ora per l'inchiostro da rifornire alle panche,
ora perchè hai da cercare il gesso per le lavagne — tre
ore, tre ore, ogni giorno!
</p>

<p class="speaker">
<span class="smcap">Lillina.</span>
</p>

<p>
Ma se è il tempo che ci vuole! Perchè mi vuole
rimbrottare a torto? Se la vuol prendere per forza
con me? Con la scusa che è stato qua tutta la
mattinata, papà se ne va a fare il professore alla
bettola, e tocca a me ogni giorno di ripulir tre
classi, la Direzione, il Gabinetto di Storia naturale
e tutto il corridojo. E questo poi è il ringraziamento!
<span class="pagenum" id="Page_21">[21]</span>
Via, se ne vada a far l'altra classe e non
mi faccia parlare, per carità, che lo so io, dopo,
come mi sento!
</p>

<p class="speaker">
<span class="smcap">Marianna</span>
</p>

<div class="blocksc">
<p>
cantarellando.
</p>
</div>

<p>
Non c'è verso in questa casa.... non c'è verso....
Andiamo, andiamo.... Poi viene il Direttore e si
lamenta che trova tutto sporco.... Me ne vado in
quinta. Come finisco, me ne torno su. E bada di
non farti aspettare, ragazzina!
</p>

<div class="blocksc">
<p>
S'avvia per il corridojo e scompare
a sinistra.
</p>
</div>

<p class="speaker">
<span class="smcap">Lillina.</span>
</p>

<p>
Va bene, va bene....
</p>

<div class="blocksc">
<p>
Sempre più impaziente, riguarda
l'orologio; torna a sbuffare,
allungando lo sguardo
verso la porta del Gabinetto.
</p>
</div>

<p>
Ma che diavolo fanno?
</p>

<div class="blocksc">
<p>
Cinquemani esce dal Gabinetto
come stordito, col viso composto
a un'aria caratteristica di stupore
e di gioia, come per uno
straordinario discorso che gli abbia
tenuto il professor Toti, e
neanche s'accorge della figlia.
</p>
</div>

<p>
Papà! E che? Non esce il professore?
</p>

<p class="speaker">
<span class="smcap">Cinquemani.</span>
</p>

<p>
Ah, no.... Ma non fa niente....
</p>

<div class="blocksc">
<p>
Sorride e con una mano la
carezza sotto il mento.
</p>
</div>

<p class="speaker">
<span class="smcap">Lillina.</span>
</p>

<p>
Che vuol dire, non fa niente? Non devo entrare
là dentro?
</p>

<p class="speaker">
<span class="smcap">Cinquemani.</span>
</p>

<p>
E sì, entra.... non fa niente, ti dico.... Non aver
soggezione....
</p>

<p>
<span class="pagenum" id="Page_22">[22]</span>
</p>

<p class="speaker">
<span class="smcap">Lillina.</span>
</p>

<p>
Ma che significa? Perchè non se ne va il professore?
</p>

<p class="speaker">
<span class="smcap">Cinquemani.</span>
</p>

<p>
Perchè? Perchè ha da parlare con te....
</p>

<p class="speaker">
<span class="smcap">Lillina.</span>
</p>

<p>
Con me?
</p>

<p class="speaker">
<span class="smcap">Cinquemani</span>
</p>

<div class="blocksc">
<p>
carezzevole.
</p>
</div>

<p>
Con te.... con te, birichina....
</p>

<p class="speaker">
<span class="smcap">Lillina</span>
</p>

<div class="blocksc">
<p>
sospesa, con angoscia, non sapendo
ancora se debba rallegrarsi.
</p>
</div>

<p>
Che forse.... le ha detto per me.... qualche cosa?
</p>

<p class="speaker">
<span class="smcap">Cinquemani.</span>
</p>

<p>
Sissignora.... sissignora.... mi ha detto qualche
cosa per te....
</p>

<p class="speaker">
<span class="smcap">Lillina</span>
</p>

<div class="blocksc">
<p>
sospesa, con angoscia, non sapendo
ancora se debba rallegrarsi.
</p>
</div>

<p>
Ah.... e.... e lei, papà?
</p>

<p class="speaker">
<span class="smcap">Cinquemani</span>
</p>

<div class="blocksc">
<p>
subito, costernato.
</p>
</div>

<p>
Dov'è tua madre?
</p>

<p class="speaker">
<span class="smcap">Lillina.</span>
</p>

<p>
È passata in quinta. Ma mi dica.... Lei.... lei è
contento, papà?
</p>

<p class="speaker">
<span class="smcap">Cinquemani.</span>
</p>

<p>
Figliuola mia, io posso esser contento, se sei
contenta tu. Non ho te sola?
</p>

<p class="speaker">
<span class="smcap">Lillina.</span>
</p>

<p>
Ma allora, se è contento lei....
</p>

<p>
<span class="pagenum" id="Page_23">[23]</span>
</p>

<p class="speaker">
<span class="smcap">Cinquemani.</span>
</p>

<p>
Ah sì! E non c'è anche tua madre, Dio ne
scampi? Le cose s'han da fare con verso, figliuola
mia.... Ordine, obbedienza: tu lo sai.... Va', va' per
ora a parlare col professore, senti ciò che t'ha da
dire.... È anzianotto, ma.... un professore.... uomo di
giudizio.... pare un po' strano, ma.... buono, buono....
</p>

<p class="speaker">
<span class="smcap">Lillina.</span>
</p>

<p>
Eh lo so, tanto buono, sì.... tanto! E lo sapevo
io, papà, lo sapevo, che doveva parlarle per me!
</p>

<p class="speaker">
<span class="smcap">Cinquemani.</span>
</p>

<p>
Ah, te n'aveva già prevenuto?
</p>

<p class="speaker">
<span class="smcap">Lillina.</span>
</p>

<p>
No, ma sapevo ch'egli le doveva dire qualche
cosa per me!
</p>

<p class="speaker">
<span class="smcap">Cinquemani.</span>
</p>

<p>
E allora, figlia....
</p>

<div class="blocksc">
<p>
Il professor Toti si mostra su
la soglia del Gabinetto col cappello
in capo.
</p>
</div>

<p>
Eccolo qua....
</p>

<div class="blocksc">
<p>
Prende l'anaffiatojo, la scopa,
ecc., e via per il corridojo,
fingendo d'attendere alla pulizia.
</p>
</div>

<p class="speaker">
<span class="smcap">Lillina</span>
</p>

<div class="blocksc">
<p>
esultante, commossa.
</p>
</div>

<p>
Ah, professore.... la ringrazio tanto.... tanto, professore,
del bene che mi ha fatto! Non può credere,
quanto gliene sia grata! Che peso, che macigno
m'ha levato dal petto! Come son contenta, felice!
Mi metterei a saltare qua come una ragazzina!
</p>

<p class="speaker">
<span class="smcap">Toti</span>
</p>

<div class="blocksc">
<p>
con le lagrime in pelle.
</p>
</div>

<p>
Figliuola mia! Figliuola mia bella! che mi dici?
Bene? E che bene posso farti io? Bene di padre,
figliuola mia!
</p>

<p>
<span class="pagenum" id="Page_24">[24]</span>
</p>

<p class="speaker">
<span class="smcap">Lillina.</span>
</p>

<p>
No, più! più che padre! Un padre fa bene ai suoi
figliuoli, ma li ha fatti lui: è suo dovere. Lei è più
che padre!
</p>

<p class="speaker">
<span class="smcap">Toti.</span>
</p>

<p>
Va bene, sì: ma tu come padre, solo come padre
m'hai da considerare! Non voglio che mi consideri
altrimenti, perchè — se avessi, dico poco,
vent'anni di meno! — ma non posso e non voglio
essere altro che padre per te, figliuola mia bella!
</p>

<p class="speaker">
<span class="smcap">Lillina.</span>
</p>

<p>
Padre, padre, sì! Lei sarà il nostro vero padre,
ecco! È così solo lei, poverino! ha bisogno di chi
l'assista, di chi lo curi.... Ci sono io! E lei sarà,
non solo il padre, ma anche il padrone della mia
casa! E così io le potrò dimostrare tutta, tutta la
gratitudine per il bene che m'ha fatto!
</p>

<p class="speaker">
<span class="smcap">Toti.</span>
</p>

<p>
Ma che dici <span class="nospace">“bene„</span> figliuola mia? Se tu sei
contenta, se tu veramente mi vuoi trattare così,
parli di <span class="nospace">“bene„,</span> tu? E che è, che diventa questo
piccolo bene che ti faccio io, di fronte a quello
che mi farai tu? Non perchè io voglia niente da te,
ma perchè mi basta — per questi ultimi anni di
vita che mi restano — sentirmi un po' d'alito attorno,
te che ridi.... te che sei contenta....
</p>

<p class="speaker">
<span class="smcap">Lillina.</span>
</p>

<p>
Io sola? Siamo in due, siamo in due, professore,
contenti e felici!
</p>

<p class="speaker">
<span class="smcap">Toti.</span>
</p>

<p>
Siamo in due, io e tu, sì!
</p>

<p class="speaker">
<span class="smcap">Lillina.</span>
</p>

<p>
E Giacomino, professore? e Giacomino che sarà
più contento di me e di lei?
</p>

<p class="speaker">
<span class="smcap">Toti</span>
</p>

<div class="blocksc">
<p>
restando.
</p>
</div>

<p>
Giacomino? Come, Giacomino?
</p>

<p>
<span class="pagenum" id="Page_25">[25]</span>
</p>

<p class="speaker">
<span class="smcap">Lillina.</span>
</p>

<p>
Ah, come? vuole che non sia contento Giacomino?
Più di tutti, professore! Non è stato lui che
è venuto a parlarle? che è venuto a pregarla di
dire una parolina per me a mio padre?
</p>

<p class="speaker">
<span class="smcap">Toti.</span>
</p>

<p>
Giacomino? No, figliuola.... Tu sbagli!
</p>

<p class="speaker">
<span class="smcap">Lillina.</span>
</p>

<p>
Come, sbaglio? Che vuol dire?
</p>

<p class="speaker">
<span class="smcap">Toti</span>
</p>

<div class="blocksc">
<p>
quasi vacillando, facendo sforzi
per rimettersi dal colpo ricevuto.
</p>
</div>

<p>
Niente, figliuola....
</p>

<div class="blocksc">
<p>
Si prende la testa tra le mani.
</p>
</div>

<p>
Aspetta.... aspetta....
</p>

<p class="speaker">
<span class="smcap">Lillina.</span>
</p>

<p>
Che è? che ha avuto?
</p>

<p class="speaker">
<span class="smcap">Toti.</span>
</p>

<p>
Una legnata in testa.... Niente.... Aspetta.... Padre,
io, è vero? T'ho detto, che volevo esser considerato
da te soltanto come padre, è vero?
</p>

<p class="speaker">
<span class="smcap">Lillina.</span>
</p>

<p>
Sì.... E come?... Ma mi dica che sbaglio ci può
essere?
</p>

<p class="speaker">
<span class="smcap">Toti.</span>
</p>

<p>
Aspetta.... dunque, padre....
</p>

<div class="blocksc">
<p>
Forte, a sè stesso, con rabbia,
come per costringersi a tenersi
fermo.
</p>
</div>

<p>
Padre, padre, padre.... Non perdiamo la testa, Agostino!
</p>

<div class="blocksc">
<p>
Squassando il capo come a significare
che s'è liberato del
primo sentimento.
</p>
</div>

<p>
Basta, è passato! Sono qua, figliuola.... Sappiamoci
<span class="pagenum" id="Page_26">[26]</span>
intendere: — Chi è codesto Giacomino che è venuto
a parlarmi? Da me non è venuto nessuno.
</p>

<p class="speaker">
<span class="smcap">Lillina.</span>
</p>

<p>
Come! E allora? Tutta la mia gioia? Professore,
ma allora che cosa ha detto lei a mio padre per me?
</p>

<p class="speaker">
<span class="smcap">Toti.</span>
</p>

<p>
Gli ho detto.... quello che ho detto a te, figliuola:
che sono un povero vecchio che non posso e non
voglio pretendere niente, ma che potrei levarti
da codesto stato, prenderti con me come figlia, e
basta.
</p>

<p class="speaker">
<span class="smcap">Lillina.</span>
</p>

<p>
Me sola?
</p>

<p class="speaker">
<span class="smcap">Toti.</span>
</p>

<p>
Come sola! Vorresti che mi pigliassi pure, insieme
con te, codesto Giacomino che tu dici? Capirai
che, per gli occhi del mondo....
</p>

<p class="speaker">
<span class="smcap">Lillina.</span>
</p>

<p>
Ma se è come figliuola, professore?
</p>

<p class="speaker">
<span class="smcap">Toti.</span>
</p>

<p>
Come figliuola, certo! Tra me e te. Ma per darti
una posizione, tu lo capisci, non posso dirti: vientene
con me, così.... Uno stato bisogna che te lo dia...
</p>

<p class="speaker">
<span class="smcap">Lillina.</span>
</p>

<p>
E non c'è Giacomino?
</p>

<p class="speaker">
<span class="smcap">Toti.</span>
</p>

<p>
Ci sarà Giacomino, non dico di no! ma lo stato,
in faccia alla legge, non potrà dartelo lui; te lo
devo dar io!
</p>

<p class="speaker">
<span class="smcap">Lillina.</span>
</p>

<p>
Professore, io non capisco più niente, allora....
Ma come? Scusi.... Che c'entra tutto questo discorso?
Mio padre m'ha detto ch'era contento, se
ero contenta io; per quello che lei gli aveva detto
per me....
</p>

<p>
<span class="pagenum" id="Page_27">[27]</span>
</p>

<p class="speaker">
<span class="smcap">Toti.</span>
</p>

<p>
Sì, cara. Ma codesto Giacomino, figliuola, sta a
venir fuori adesso! Io non ne so nulla; non l'ho
mai visto, mai sentito nominare....
</p>

<p class="speaker">
<span class="smcap">Lillina.</span>
</p>

<p>
Come, professore? Giacomo Delisi!
</p>

<p class="speaker">
<span class="smcap">Toti.</span>
</p>

<p>
Ah, Giacomino Delisi?... Oh, guarda.... guarda....
guarda.... Bravo giovanotto.... sì, sì, lo conosco.
Fu scolaro mio.
</p>

<p class="speaker">
<span class="smcap">Lillina.</span>
</p>

<p>
Ed è da allora....
</p>

<p class="speaker">
<span class="smcap">Toti.</span>
</p>

<p>
Che fate all'amore? Un bel pezzo!
</p>

<p class="speaker">
<span class="smcap">Lillina.</span>
</p>

<p>
Sì! e m'ha detto tante volte, che lei gli vuol bene!
</p>

<p class="speaker">
<span class="smcap">Toti.</span>
</p>

<p>
T'ha detto anche questo?
</p>

<p class="speaker">
<span class="smcap">Lillina.</span>
</p>

<p>
Sì! E perciò m'ero immaginata che lei avesse
parlato a papà per me.... per me e per lui.... Oh
povera me! che allegrezza in sogno! E come faccio
ora? come faccio, professore? E allora niente?
Sono allo stesso punto di prima? E io che non
posso più aspettare.... che non posso più aspettare,
professore!
</p>

<div class="blocksc">
<p>
Si nasconde la faccia.
</p>
</div>

<p class="speaker">
<span class="smcap">Toti</span>
</p>

<div class="blocksc">
<p>
stupito, turbato.
</p>
</div>

<p>
Perchè?... Come?... Che?... Ah sì?... Eh....
</p>

<p class="speaker">
<span class="smcap">Lillina</span>
</p>

<div class="blocksc">
<p>
Si nasconde la faccia.
</p>
</div>

<p>
Sono perduta.... sono perduta.... non posso più
aspettare.... M'ajuti, professore, m'ajuti!
</p>

<p>
<span class="pagenum" id="Page_28">[28]</span>
</p>

<p class="speaker">
<span class="smcap">Toti.</span>
</p>

<p>
E che ajuto posso darti io, povera figliuola?
</p>

<p class="speaker">
<span class="smcap">Lillina.</span>
</p>

<p>
Parli lei a mio padre; glielo dica.... che conosce
Giacomino; che sa che è un buon giovine; che
lei farà di tutto per trovargli un posticino, tanto
da potermi mantenere.... e alla fine gli faccia comprendere
che io non posso più aspettare.... Per
carità, professore, per carità!
</p>

<p class="speaker">
<span class="smcap">Toti.</span>
</p>

<p>
Ma sì, figliuola, io posso anche dirglielo.... Ma
ti pare che tuo padre vorrà dare ascolto a me?
</p>

<p class="speaker">
<span class="smcap">Lillina.</span>
</p>

<p>
Ci provi! Forse le darà ascolto, a lei! È professore
qua....
</p>

<p class="speaker">
<span class="smcap">Toti.</span>
</p>

<p>
Che professore, figliuola! Come professore — l'hai
visto — non mi rispetta! E poi, ti sembra
che possa credere sul serio che io abbia modo
di procurare un posto a Giacomino?
</p>

<p class="speaker">
<span class="smcap">Lillina.</span>
</p>

<p>
Non importa! Lei glielo dica! Forse di lei si
fida!
</p>

<p class="speaker">
<span class="smcap">Toti.</span>
</p>

<p>
Ma se il posto, per lui, è tutto! Tanto vero, che
era contento per me.
</p>

<p class="speaker">
<span class="smcap">Lillina.</span>
</p>

<p>
Come, per lei?
</p>

<p class="speaker">
<span class="smcap">Toti.</span>
</p>

<p>
Ma sì, figliuola! Siamo giusti, siete ragazzi e non
pensate! Ti vai a mettere con un giovanotto — buono,
non dico di no, educato, ma.... senz'arte
nè parte, sventato.... Come ti potrà mai mantenere?
<span class="pagenum" id="Page_29">[29]</span>
Non ne ha i mezzi, e credo neanche la voglia.
Che mangiate, amore? L'amore mangia, figliuola,
non si mangia! Come fate a metter su
casa? C'è ora anche un bambino di mezzo.... La
faccenda era già complicata, con codesto benedetto
Giacomino! ma, tanto, per me, o prima o
dopo — meglio prima che dopo! — Ma ora si
complica di più! Non basta Giacomino; c'è pure
Giacominino! Padre e nonno, tutt'in una volta?
</p>

<p class="speaker">
<span class="smcap">Lillina.</span>
</p>

<p>
No, no, professore! Ciò che lei pensa non è
possibile! Lei ha ragione! non dovevo far mai
quello che ho fatto.... Ma non so più io stessa
come sia stato.... Ora egli n'è più pentito di me;
e non sappiamo nessuno dei due come dobbiamo
fare, come uscirne.... Il tempo stringe.... Sono disperata!...
Ah, m'ajuti, professore, per carità, ora
che lei sa tutto, ora che per un caso mi son trovata
a confidarmi con lei, m'ajuti.
</p>

<p class="speaker">
<span class="smcap">Toti.</span>
</p>

<p>
Ma sì, io sono qua, figliuola mia, tutto per te.
Che posso farti? Posso soltanto, di fronte a tuo
padre, non tirarmi indietro. Padre e nonno.... Più
di questo?
</p>

<p class="speaker">
<span class="smcap">Lillina.</span>
</p>

<p>
No, professore! Questo non è possibile! Che dice?
</p>

<p class="speaker">
<span class="smcap">Toti.</span>
</p>

<p>
Per me? se è per me — a pensarci (hai inteso
ciò che ho detto al Direttore? dato il principio....) — Forse
è meglio così, perchè ora un po' di bene
te lo posso fare davvero; e se tu sei contenta, un
bene fo io a te; un bene puoi fare tu a me; e
possiamo vivere in pace.... anche col bambino,
anzi!... Un bambinuccio a cui darò la mano, e
con cui andrò a spassino.... Per un vecchio, non
c'è meglio compagnia per avviarsi verso la fossa....
Se tu vuoi....
</p>

<p>
<span class="pagenum" id="Page_30">[30]</span>
</p>

<p class="speaker">
<span class="smcap">Lillina.</span>
</p>

<p>
Ma Giacomino? Professore, e Giacomino?
</p>

<p class="speaker">
<span class="smcap">Toti.</span>
</p>

<p>
Giacomino, figliuola....
</p>

<div class="blocksc">
<p>
Fa un ampio gesto con la mano,
come per dire: nascondilo!
</p>
</div>

<p>
che posso dirti? ti posso dir pure con Giacomino?
</p>

<p class="speaker">
<span class="smcap">Lillina.</span>
</p>

<p>
No! no! Non dico questo! Oh Dio, mi fa avvampar
di vergogna, professore!
</p>

<p class="speaker">
<span class="smcap">Toti.</span>
</p>

<p>
No, che vergogna, figliuola! Perchè? Tu stai a
parlare adesso con tuo padre! Mi dici Giacomino;
io ti rispondo che Giacomino.... sì, ci sarà, ma io....
io non devo saperlo.... cioè, lo so, ma.... ma dev'essere
come se non lo sapessi, ecco!... Amico
di casa, antico scolaro.... e posso voler bene anche
a lui, come a un figliuolo, perchè no?
</p>

<p class="speaker">
<span class="smcap">Lillina.</span>
</p>

<p>
Ma lui, professore, lui? le sembra possibile che
dica di sì? Questo può essere per me, per salvare
me, sì; e io gliene sono grata; ma non può essere
per lui, lei lo comprende: non è possibile!
No, no. L'ajuto che lei deve darci è quello che io
le ho detto: di parlare a mio padre, di persuaderlo
ora stesso, che non c'è tempo da perdere. Un posticino
egli lo troverà, di certo: lo sta cercando
e lo troverà; e intanto ci facciano sposare! Ecco,
questo. Mi faccia questa carità, professore! Io ora
entro qua,
</p>

<div class="blocksc">
<p>
Indica il Gabinetto di Storia
naturale
</p>
</div>

<p>
con la scusa della pulizia. Perchè deve venir lui...
</p>

<p class="speaker">
<span class="smcap">Toti.</span>
</p>

<p>
Giacomino? Qua?
</p>

<p>
<span class="pagenum" id="Page_31">[31]</span>
</p>

<p class="speaker">
<span class="smcap">Lillina.</span>
</p>

<p>
Sì, viene quasi ogni giorno, a quest'ora. Credevo
che oggi non sarebbe venuto perchè aveva parlato
con lei, e invece.... Ah, com'ero contenta!
credevo d'essermi levato questo peso, questo peso
che mi schiaccia!... Vada, vada a parlare a papà,
professore.... Io sono qua.... Ma per carità non gli
faccia capire.... Se dice di sì, va bene.... ma se no....
per carità! E grazie, grazie, professore.... mi compatisca....
</p>

<div class="blocksc">
<p>
Lillina entra nel Gabinetto
di Storia naturale e richiude
l'uscio. Il professor Toti resta
come stordito a considerare l'incarico
che Lillina gli ha dato
e fa una lunga scena muta significando
per cenni espressivi
la sfiducia di riuscire, la sua
disillusione, poi come sarebbe
stato bello per lui avere un
bamboccetto, piccolo così, da
portarsi per mano: se lo vede
lì davanti, gli fa tanti attucci,
ma poi pensa che c'è di mezzo
questo benedetto Giacomino — troppi,
a cui dovrebbe
pensare il governo: lui, uno; la
moglie, due; Giacomino, tre; il
bambino, quattro.... eh, troppi!
troppi! — e si gratta la testa. — Guarda
verso l'uscio del Gabinetto
di Storia naturale; pensa
che Lillina e Giacomino forse sono
di là, insieme, e di nuovo
considera la difficoltà dell'incarico;
tentenna il capo e scuote le
mani con le dita raccolte per le
punte, come a dire: “Che posso
farci <span class="nospace">io?„</span> In quest'atto lo sorprende
Cinquemani, che ritorna
cauto dal corridojo a sinistra.
</p>
</div>

<p>
<span class="pagenum" id="Page_32">[32]</span>
</p>

<p class="speaker">
<span class="smcap">Cinquemani.</span>
</p>

<p>
Ohè.... professore.... e che fa? giuoca alla morra?
Che vuol dire? Solo? Le ha parlato? Dov'è Lillina?
</p>

<p class="speaker">
<span class="smcap">Toti.</span>
</p>

<p>
Dov'è? Non lo so. Se n'è andata.
</p>

<p class="speaker">
<span class="smcap">Cinquemani.</span>
</p>

<p>
E che stava a far lei qua solo?
</p>

<p class="speaker">
<span class="smcap">Toti.</span>
</p>

<p>
Io? Nulla. Pensavo....
</p>

<p class="speaker">
<span class="smcap">Cinquemani.</span>
</p>

<p>
Ma, insomma, le ha parlato, sì o no?
</p>

<p class="speaker">
<span class="smcap">Toti.</span>
</p>

<p>
Le ho parlato, sì.
</p>

<p class="speaker">
<span class="smcap">Cinquemani.</span>
</p>

<p>
E che le ha detto lei? No? Che non ne vuol sapere?
Come! Pareva contenta.... Disse che già sapeva
che lei doveva parlarmi....
</p>

<p class="speaker">
<span class="smcap">Toti</span>
</p>

<div class="blocksc">
<p>
con risoluzione.
</p>
</div>

<p>
Cinquemani, sappiatemi intendere, per fare un
discorso breve e venir subito al rimedio. L'affare
non è liscio.
</p>

<p class="speaker">
<span class="smcap">Cinquemani.</span>
</p>

<p>
Non è liscio? Come non è liscio? Che vuol dire?
</p>

<p class="speaker">
<span class="smcap">Toti.</span>
</p>

<p>
Oh santo Dio! Vi ho pregato di sapermi intendere!
Quando una cosa non è liscia.... Scusate, che
intendete per liscio, voi? Liscio è.... così!
</p>

<div class="blocksc">
<p>
S'impala e passa diritta rasente
la mano al suo corpo.
</p>
</div>

<p>
<span class="pagenum" id="Page_33">[33]</span>
</p>

<p>
Se io ora, poniamo.... mi metto qua questo cappello....
</p>

<div class="blocksc">
<p>
Si leva il cappello e se lo applica
su lo stomaco.
</p>
</div>

<p>
capirete bene che....
</p>

<div class="blocksc">
<p>
Rifà il gesto della mano che
trova impedimento lì, nel cappello.
</p>
</div>

<p>
non è più liscio.... fa gobba....
</p>

<p class="speaker">
<span class="smcap">Cinquemani.</span>
</p>

<p>
Oh, professore! Io so intendere: ma lei sappia
parlare, quando parla di mia figlia! Che vuol dire
che non è liscia? Che vuol dire codesta gobba?
</p>

<p class="speaker">
<span class="smcap">Toti.</span>
</p>

<p>
Come devo parlare, Cinquemani? Siete un ragazzo?
Parliamo d'una donna.... Che cosa sia questa
gobba mi pare che lo potreste intendere!
</p>

<p class="speaker">
<span class="smcap">Cinquemani</span>
</p>

<div class="blocksc">
<p>
stravolto, facendoglisi addosso.
</p>
</div>

<p>
Che mi dice? Mia figlia?
</p>

<div class="blocksc">
<p>
Afferrandolo per il petto, minaccioso.
</p>
</div>

<p>
Mia figlia?
</p>

<p class="speaker">
<span class="smcap">Toti.</span>
</p>

<p>
Calma, calma, Cinquemani....
</p>

<p class="speaker">
<span class="smcap">Cinquemani.</span>
</p>

<p>
Chi gliel'ha detto? Chi gliel'ha detto? Gliel'ha
detto lei? Risponda!
</p>

<p class="speaker">
<span class="smcap">Toti.</span>
</p>

<p>
Ma chi poteva dirmelo, benedett'uomo?
</p>

<p class="speaker">
<span class="smcap">Cinquemani.</span>
</p>

<p>
Assassina! S'è disonorata? Con chi, che l'ammazzo!
l'ammazzo!
</p>

<p>
<span class="pagenum" id="Page_34">[34]</span>
</p>

<p class="speaker">
<span class="smcap">Toti.</span>
</p>

<p>
Eh via! Che ammazzate! Glielo date per marito,
e non se ne parla più!
</p>

<p class="speaker">
<span class="smcap">Cinquemani.</span>
</p>

<p>
Mamma mia! mamma! Mi dica chi è! Glielo dò
per marito? Come! Senza sapere chi è? Che dice?
</p>

<p class="speaker">
<span class="smcap">Toti.</span>
</p>

<p>
Un bravo giovine: ve lo posso assicurare io:
state tranquillo!
</p>

<p class="speaker">
<span class="smcap">Cinquemani.</span>
</p>

<p>
E chi è? Chi è? Bravo giovine? Dev'esser più
svergognato di lei, per fare quello che ha fatto!
Il disonore, la vergogna sulla mia faccia! Dov'è?
dov'è? dove se n'è andata?
</p>

<p class="speaker">
<span class="smcap">Toti.</span>
</p>

<p>
Via! via, Cinquemani, non fate così! Non v'amareggiate
il sangue!
</p>

<p class="speaker">
<span class="smcap">Cinquemani.</span>
</p>

<p>
Mi dica dove s'è nascosta, o me la prendo con
lei! Qua, voglio averla qua, per mangiarle a morsi
la faccia, svergognata!
</p>

<div class="blocksc">
<p>
A questo punto, come un'eco,
dall'interno del Gabinetto di
Storia naturale, giunge uno
strillo di Marianna: <span class="nospace">“Svergognata!„</span>
cui subito seguono due
altri strilli, di Lillina e di Giacomino
Delisi, sorpresi dalla madre
attraverso la finestra della
classe che dà su la Palestra ginnastica.
Immediatamente dopo
gli strilli, la porta del Gabinetto
si spalanca e scappano
fuori, spaventati, in gran subbuglio,
Lillina e Giacomino, seguiti
subito dopo da Marianna
<span class="pagenum" id="Page_35">[35]</span>
ancora con le vesti arruffate
per avere scavalcato la finestra.
Cinquemani si lancia ad afferrare
Giacomino che vorrebbe
cacciarsi in una delle classi del
corridojo; Marianna afferra Lillina
che cade in ginocchio; il
professor Toti non sa come
spartirsi, raccomanda la calma.
La scena deve svolgersi rapida,
violentissima, in gran confusione,
tempestosa. Le due invettive
simultanee di Cinquemani
e della moglie sono qui trascritte
una dopo l'altra, ma sulla
scena saranno dette contemporaneamente.
</p>
</div>

<p class="speaker">
<span class="smcap">Cinquemani.</span>
</p>

<p>
Voi!
</p>

<div class="blocksc">
<p>
Afferrando per il petto Giacomino.
</p>
</div>

<p>
Ah, siete voi? Assassino! Infame! Con mia figlia?
</p>

<p class="speaker">
<span class="smcap">Giacomino.</span>
</p>

<p>
Perdono! Le domando perdono!
</p>

<p class="speaker">
<span class="smcap">Cinquemani.</span>
</p>

<p>
Che perdono! Hai avuto il coraggio di metterti
con mia figlia? Di disonorarmi una figlia? Assassino!
</p>

<p class="speaker">
<span class="smcap">Giacomino.</span>
</p>

<p>
Sono pronto, se lei me la dà, sono pronto a riparare!
</p>

<p class="speaker">
<span class="smcap">Cinquemani.</span>
</p>

<p>
Che ti dò? Che ti dò? A te vuoi che la dia, morto
di fame?
</p>

<div class="blocksc">
<p>
Il professor Toti glielo leva
dalle mani.
</p>
</div>

<p>
Esci fuori! fuori dai piedi, o ti faccio vedere quello
che ti dò! Fuori! Fuori!
</p>

<p>
<span class="pagenum" id="Page_36">[36]</span>
</p>

<p class="speaker">
<span class="smcap">Giacomino</span>
</p>

<div class="blocksc">
<p>
al professor Toti che lo trattiene.
</p>
</div>

<p>
Professore, glielo dica lei! Sono pronto! Me la
sposo! Non manca per me!
</p>

<p class="speaker">
<span class="smcap">Marianna.</span>
</p>

<p>
Questa era la pulizia, scellerata, che facevi qua
ogni giorno? Faccia senza rossore! Tieni! tieni!
tieni!
</p>

<div class="blocksc">
<p>
La percuote, l'acciuffa.
</p>
</div>

<p class="speaker">
<span class="smcap">Lillina</span>
</p>

<div class="blocksc">
<p>
in ginocchio, schermendosi.
</p>
</div>

<p>
Mi lasci! Mi perdoni!...
</p>

<p class="speaker">
<span class="smcap">Toti.</span>
</p>

<p>
Non le fate male, povera creatura!
</p>

<p class="speaker">
<span class="smcap">Marianna.</span>
</p>

<p>
Lei se ne vada!
</p>

<div class="blocksc">
<p>
A Lillina.
</p>
</div>

<p>
Ti ci ho colta, svergognata! Farla così, sotto gli
occhi a tua madre! Che hai fatto? Con un ragazzaccio
di questi dovevi metterti?
</p>

<p class="speaker">
<span class="smcap">Lillina.</span>
</p>

<p>
Per carità, mamma, per carità!
</p>

<p class="speaker">
<span class="smcap">Marianna.</span>
</p>

<p>
Dove sei arrivata? Ti sei perduta! ti sei perduta!
</p>

<p class="speaker">
<span class="smcap">Lillina.</span>
</p>

<p>
Mi vuole sposare! mi vuole sposare! Non sente?
Mi vuole sposare!
</p>

<div class="blocksc">
<p>
A questo punto avviene lo
scambio delle parti — Marianna
s'avventa contro Giacomino;
Cinquemani contro Lillina. Il
professor Toti seguita a passare
dall'uno all'altro gruppo.
</p>
</div>

<p>
<span class="pagenum" id="Page_37">[37]</span>
</p>

<p class="speaker">
<span class="smcap">Marianna.</span>
</p>

<p>
Sposare? E io dò mia figlia a voi? Avete il coraggio
di dire che non manca per voi? Pazzo siete,
e un'altra cosa siete, che non vi posso dire! M'avete
rovinato la figlia! Infame! Infame! Venire qua a
tradimento, come un ladro, a rubarmi l'onore
della figlia!
</p>

<p class="speaker">
<span class="smcap">Cinquemani.</span>
</p>

<p>
Chi è pronto? Lui è pronto a sposarti? E io ti
dò a lui? Brutta cagnaccia! A un morto di fame
vuoi che ti dia? Con uno così ti sei sporcata? e
hai sporcato il mio nome, l'onore della mia famiglia!
Qua, alla scuola! Ma ora v'aggiusto io!
v'aggiusto io!
</p>

<div class="blocksc">
<p>
Cinquemani lascia la figlia,
brandisce una seggiola e si scaglia
contro Giacomino. Il professor
Toti lo trattiene.
</p>
</div>

<p>
Esci fuori, tu! Subito fuori! E non ti far più vedere
da me! Fuori! fuori! O perdio, faccio uno
sproposito!
</p>

<div class="blocksc">
<p>
Si divincola dal professor Toti,
riesce a liberarsi con uno
strappo violento; ma Giacomino
fugge via per il corridojo, ed
egli lo insegne.
</p>
</div>

<p class="speaker">
<span class="smcap">Marianna</span>
</p>

<div class="blocksc">
<p>
a Lillina.
</p>
</div>

<p>
Disonorata! disonorata! E che vuoi che me ne
faccia più, ora, di te? Piangi la tua vergogna!
</p>

<p class="speaker">
<span class="smcap">Cinquemani</span>
</p>

<div class="blocksc">
<p>
sopravvenendo, furibondo.
</p>
</div>

<p>
Non ti voglio più in casa! Fuori anche tu! Via
fuori! Non mi sei più figlia! Vattene alla perdizione!
Via! via!
</p>

<p>
<span class="pagenum" id="Page_38">[38]</span>
</p>

<p class="speaker">
<span class="smcap">Toti</span>
</p>

<div class="blocksc">
<p>
con gran voce, dominando tutti.
</p>
</div>

<p>
Dove volete che vada, vecchio imbecille? Ve la
prendete con lei, quando la colpa è vostra, che
non avete badato a lei, e l'avete mandata qua, in
mezzo a tutte le sudicerie che gli alunni stampano
sui muri e sulle panche! Pettegoli tutti e due,
che non siete altro!
</p>

<p class="speaker">
<span class="smcap">Cinquemani</span>
</p>

<div class="blocksc">
<p>
a Lillina.
</p>
</div>

<p>
Via, fuori! fuori, ti dico! Non ti voglio più!
</p>

<p class="speaker">
<span class="smcap">Toti.</span>
</p>

<p>
Non la volete più? Me la prendo io! Qua, figliuola
mia, non piangere, che ci sono io per te!
Vieni con me.... Il mio nome, non posso farne a
meno, bisogna che te lo dia. Ma tu sarai la mia
figliuola, la mia figliuola bella; vieni.... vieni....
</p>

<div class="blocksc">
<p>
Se la toglie sul petto, e carezzandole
delicatamente i capelli,
s'avvia con lei.
</p>
</div>

<p class="pad2 center large">
<i>Cala la tela.</i>
</p>

<div class="chapter">
<p>
<span class="pagenum" id="Page_39">[39]</span>
</p>

<h2 id="atto2">ATTO SECONDO.</h2>
</div>

<div class="blockquote">
<p>
Salotto modesto in casa del professor Toti. — Uscio comune
in fondo, uscio laterale a sinistra. — A destra, il canapè, poltrone,
ecc. — Sul canapè alcuni giocattoli di Ninì, un carrettino,
un pagliaccetto coi cembali a scatto. Altri arredi del salotto,
a piacere, purchè intonati a un mediocre gusto borghese.
</p>
</div>

<div class="blocksc">
<p>
Al levarsi della tela, è in scena,
in piedi, il Direttore Diana,
col cappello in mano. Poco dopo
entra dall'uscio a sinistra Rosa.
</p>
</div>

<p class="speaker">
<span class="smcap">Rosa.</span>
</p>

<p>
S'accomodi, signore.... Scusi, aspetti un momento....
levo questo carrettino del bimbo.... ecco
qua.... s'accomodi....
</p>

<p class="speaker">
<span class="smcap">Direttore.</span>
</p>

<p>
Grazie, grazie.... Posso anche sedere qua....
</p>

<p class="speaker">
<span class="smcap">Rosa.</span>
</p>

<p>
Lo va lasciando da per tutto.... No, segga, segga
qua....
</p>

<div class="blocksc">
<p>
Il Direttore fa per sedere, ma
scopre sul divano anche un pagliaccetto
e lo prende.
</p>
</div>

<p>
Ah! c'era anche il pagliaccetto.... Grazie.... Ne sfascia
tanti. Si figuri! Figlio unico! Il cocco di papà!
Non passa giorno che non gli porti un giocattolino....
Ah, ecco qua il professore.
</p>

<div class="blocksc">
<p>
Entra il professor Toti in veste
da camera, con aria un po'
stralunata. Il Direttore si alza.
</p>
</div>

<p>
<span class="pagenum" id="Page_40">[40]</span>
</p>

<p class="speaker">
<span class="smcap">Toti.</span>
</p>

<p>
Pregiatissimo signor Direttore. Prego, stia comodo.
Se mi permette un momento....
</p>

<div class="blocksc">
<p>
S'accosta a Rosa e le parla
piano, in fretta.
</p>
</div>

<p>
Scappa subito a casa di.... mio suocero.
</p>

<p class="speaker">
<span class="smcap">Rosa.</span>
</p>

<p>
Ora?
</p>

<p class="speaker">
<span class="smcap">Toti.</span>
</p>

<p>
Ora, subito, ti dico.
</p>

<p class="speaker">
<span class="smcap">Rosa.</span>
</p>

<p>
E il bambino a chi lo lascio?
</p>

<p class="speaker">
<span class="smcap">Toti.</span>
</p>

<p>
Il bambino è con la mamma di là. Non c'è poi
l'altra donna?
</p>

<div class="blocksc">
<p>
Volgendosi al Direttore.
</p>
</div>

<p>
Prego, prego, signor Direttore, si metta a sedere.
</p>

<div class="blocksc">
<p>
A Rosa.
</p>
</div>

<p>
Hai capito?
</p>

<p class="speaker">
<span class="smcap">Rosa.</span>
</p>

<p>
E che devo dire?
</p>

<p class="speaker">
<span class="smcap">Toti.</span>
</p>

<p>
Che vengano subito subito qua, tutt'e due, madre
e padre, senza perder tempo, così come si
trovano. Hai capito?
</p>

<p class="speaker">
<span class="smcap">Rosa.</span>
</p>

<p>
Sissignore, vado.
</p>

<p class="speaker">
<span class="smcap">Toti.</span>
</p>

<p>
Ma non farli spaventare, bada! Di'.... di'.... che
la signora non si sente tanto bene.... e che c'è bisogno
di loro. Corri, mi raccomando.
</p>

<div class="blocksc">
<p>
Rosa, via per l'uscio comune.
</p>
</div>

<p>
Scusi tanto, signor Direttore. Il cappello, prego....
posiamolo qua.
</p>

<p>
<span class="pagenum" id="Page_41">[41]</span>
</p>

<p class="speaker">
<span class="smcap">Direttore.</span>
</p>

<p>
Grazie, scusi lei piuttosto, professore, se sono
venuto in un'ora importuna.
</p>

<p class="speaker">
<span class="smcap">Toti.</span>
</p>

<p>
No, no, che importuna! Un disturbo.... un piccolo
disturbo della mia signora....
</p>

<p class="speaker">
<span class="smcap">Direttore.</span>
</p>

<p>
Ah, mi dispiace! Ma se lei, professore, deve stare
di là....
</p>

<p class="speaker">
<span class="smcap">Toti.</span>
</p>

<p>
Non c'è bisogno della mia assistenza. Ho mandato
a chiamar la madre, perchè tra loro donne
s'intendono meglio. Non è male di conseguenza.
È in piedi. Sta al bujo, perchè dice che la luce
le dà fastidio agli occhi. Non parla. Non vuole dire
che male ha. Ma io lo so. Niente.... Piccoli disturbi....
</p>

<p class="speaker">
<span class="smcap">Direttore.</span>
</p>

<p>
Che forse?
</p>

<div class="blocksc">
<p>
Allude a una nuova gravidanza.
</p>
</div>

<p class="speaker">
<span class="smcap">Toti.</span>
</p>

<p>
No! Dio liberi! Dio liberi, signor Direttore! Uno
basta! — No. È un'altra cosa. È la gioventù.... è
la gioventù, signor Direttore! Come l'aprile vuole
le piogge, così la gioventù ogni tanto vuole qualche
pianterello.... Poi spunta il sole di nuovo....
e passa tutto.... La gioventù! — Ha comandi da
darmi, signor Direttore?
</p>

<p class="speaker">
<span class="smcap">Direttore.</span>
</p>

<p>
Per carità, che dice comandi?
</p>

<p class="speaker">
<span class="smcap">Toti.</span>
</p>

<p>
No, no. Lei mi comanda sempre. Se la mia condizione
è cambiata, io resto quello che sono sempre
stato. E lei è il mio superiore, che c'entra!
</p>

<p>
<span class="pagenum" id="Page_42">[42]</span>
</p>

<p class="speaker">
<span class="smcap">Direttore.</span>
</p>

<p>
Superiore che non comanda, a ogni modo, ma
che viene a pregare, non tanto il professore, quanto
l'amico.
</p>

<p class="speaker">
<span class="smcap">Toti.</span>
</p>

<p>
Tutto a sua disposizione, Cavaliere mio....
</p>

<p class="speaker">
<span class="smcap">Direttore.</span>
</p>

<p>
Grazie. Ma non ho nulla da chiederle per me...,
o piuttosto, sì, anche per me un favore, che non
dovrebbe costarle niente ormai, dopo la bella fortuna
che lei ha avuto....
</p>

<p class="speaker">
<span class="smcap">Toti.</span>
</p>

<p>
Per carità, signor Direttore, non mi parli, la
prego, di questa mia fortuna! Mio fratello era in
Romania; e come io non sapevo dopo tanto tempo
se fosse vivo o morto, così lui non sapeva di me,
se fossi vivo o morto; non posso dire dunque che
abbia voluto lasciare il suo denaro proprio a me.
L'ha lasciato, perchè non se lo poteva portare all'altro
mondo. S'è cercato a chi si doveva dare,
e s'è trovato che si doveva dare a me, unico erede.
</p>

<p class="speaker">
<span class="smcap">Direttore.</span>
</p>

<p>
E non è una fortuna, scusi?
</p>

<p class="speaker">
<span class="smcap">Toti.</span>
</p>

<p>
Fortuna, non dico di no! E non c'è misteri,
creda, signor Direttore, come vanno dicendo in
paese. Lei lo sa, dicono che tengo altro denaro
conservato in casa! Non è vero. Tutto quello che
era, così com'era — centoquaranta mila lire — l'ho
messo nella Banca Agricola cittadina....
</p>

<p class="speaker">
<span class="smcap">Direttore.</span>
</p>

<p>
Eh, una bella somma!
</p>

<p class="speaker">
<span class="smcap">Toti.</span>
</p>

<p>
Sissignore, e sono diventato il più forte azionista
<span class="pagenum" id="Page_43">[43]</span>
della Banca, ma a patto di metterci una persona
di mia fiducia.
</p>

<p class="speaker">
<span class="smcap">Direttore</span>
</p>

<div class="blocksc">
<p>
un po' sulle spine.
</p>
</div>

<p>
Sì..... sì.... lo so, il Delisi....
</p>

<p class="speaker">
<span class="smcap">Toti</span>
</p>

<div class="blocksc">
<p>
imperterrito.
</p>
</div>

<p>
Giacomino Delisi, sissignore. Eppure creda, signor
Direttore, creda che io stavo meglio prima, che
ora! Con tutta la mia miseria! Questo denaro è
stato per me.... sa come quando, tempo d'inverno,
i ragazzini, di sera, raccolgono le foglie secche
cadute dagli alberi per farne una vampata, che
se uno, anche piccolo piccolo, si trova a passare,
l'ombra, con quella vampa, al muro, diventa come
un gigante, che se alza un braccio arriva fino al
quinto piano? Così, signor Direttore! Ero niente,
piccolo così. Passavo e nessuno mi guardava. C'è
stata questa fiammata dell'eredità, e ora, appena
alzo un braccio.... appena muovo una gamba....
tutti lo vedono, mi stanno tutti a guardare con
tanto d'occhi, vogliono conto e ragione di quello
che faccio e di quello che non faccio, se proteggo
questo, se non proteggo quell'altro.... E che cos'è?
Non sono padrone di fare quello che mi pare e piace,
senza danno di nessuno? Mi sono seccato, ecco,
signor Direttore! E creda che, se non avessi una
creaturina in casa, mi verrebbe quasi la tentazione
di ritirare dalia Banca questi centoquaranta
pezzi di carta e di farne davvero, come un ragazzino,
un'altra vampata da fare epoca, da fare
epoca!
</p>

<p class="speaker">
<span class="smcap">Direttore.</span>
</p>

<p>
Mi dispiace, professore, d'aver toccato un tasto
che le è doloroso. Ma mi permette un'osservazione?
</p>

<p class="speaker">
<span class="smcap">Toti.</span>
</p>

<p>
E come no? Anzi, la ringrazio....
</p>

<p>
<span class="pagenum" id="Page_44">[44]</span>
</p>

<p class="speaker">
<span class="smcap">Direttore.</span>
</p>

<p>
Mi pare che lei non faccia di tutto — dato che
la malignità del paese — come lei dice — l'ha
preso di mira — non faccia di tutto, ecco, per
sottrarsi a questa malignità e risparmiarsi noje,
dispiaceri....
</p>

<p class="speaker">
<span class="smcap">Toti.</span>
</p>

<p>
Io? Ma se non faccio niente, io, signor Direttore?
Me ne sto qua, ritirato in casa.... Non faccio
niente! Casa e scuola, scuola e casa....
</p>

<p class="speaker">
<span class="smcap">Direttore.</span>
</p>

<p>
Ecco.... Permette? Siamo venuti appunto alla ragione
della mia visita. La scuola, professore! Si
ricorda che due anni fa, quando lei ne aveva già
trentaquattro d'insegnamento, io le consigliai di
mettersi a riposo?
</p>

<p class="speaker">
<span class="smcap">Toti.</span>
</p>

<p>
Sì, ricordo, ricordo....
</p>

<p class="speaker">
<span class="smcap">Direttore.</span>
</p>

<p>
E non c'era allora codesta cospicua eredità!
Ma scusi, professore, perchè adesso non fa questo,
almeno?
</p>

<p class="speaker">
<span class="smcap">Toti</span>
</p>

<div class="blocksc">
<p>
precipitosamente.
</p>
</div>

<p>
Ah no no no no! mai mai mai mai! Non me
ne parli! Niente, signor Direttore!
</p>

<p class="speaker">
<span class="smcap">Direttore.</span>
</p>

<p>
Scusi, permette? Mi lasci dire!
</p>

<p class="speaker">
<span class="smcap">Toti.</span>
</p>

<p>
Non sento ragione, signor Direttore! Di ritirarmi,
non me ne deve parlare! Guardi, c'è più per
me di questa creaturina, che già comincia a camminarmi
per casa? Le ore che mi piglia la scuola,
sono levate alla gioja che questa creaturina mi
<span class="pagenum" id="Page_45">[45]</span>
dà. Non mi par l'ora ogni giorno che suoni la
campana, per ritornarmene qua a giocare con lui,
a fare il bambino con lui. Eppure no, non transigo!
non transigo, signor Direttore!
</p>

<p class="speaker">
<span class="smcap">Direttore.</span>
</p>

<p>
Ma sa che è una bella ostinazione la sua? Se è
per lei un martirio!
</p>

<p class="speaker">
<span class="smcap">Toti.</span>
</p>

<p>
Appunto perchè è un martirio! Io resto quello
che sono sempre stato! La croce la voglio portare
fino all'ultimo! Scusi, se questo martirio è
stato la ragione, la base di tutto quello che ho
fatto! E perchè l'ho fatto allora? Appunto perchè
fruttasse almeno un bene a qualcuno....
</p>

<p class="speaker">
<span class="smcap">Direttore.</span>
</p>

<p>
Ma se non ce n'è più bisogno adesso?
</p>

<p class="speaker">
<span class="smcap">Toti.</span>
</p>

<p>
Lo dice lei! Vuol mettere il denaro sudato onestamente,
il denaro che sa di stento, con questo
dell'eredità, piovuto dal cielo, che lei fa così....
</p>

<div class="blocksc">
<p>
Soffia.
</p>
</div>

<p>
e se ne può andare com'è venuto? E poi le ho
detto che m'ha portato sfortuna. E c'è poi altre
ragioni.... Guardi, se non avessi la scuoia, starei
troppo in casa, per via del bambino. Nessuno mi
tratterrebbe. Ebbene: sono vecchio, lei mi capisce,
e darei troppo fastidio.... — Niente, signor Direttore,
non ne parliamo!
</p>

<p class="speaker">
<span class="smcap">Direttore.</span>
</p>

<p>
Mi dispiace, professore; ma io debbo parlargliene
e seriamente.
</p>

<p class="speaker">
<span class="smcap">Toti.</span>
</p>

<p>
Perchè? c'è cosa? Mi si vuole costringere? per
soperchieria?
</p>

<p>
<span class="pagenum" id="Page_46">[46]</span>
</p>

<p class="speaker">
<span class="smcap">Direttore.</span>
</p>

<p>
Abbia pazienza, professore. Cerchi di mettersi
un poco nei miei panni e di considerare che da
due anni a questa parte, dalla mattina alla sera,
in direzione, a casa mia, se esco a fare due passi
per istrada, io sono oppresso, vessato da tutti,
padri di famiglia, persone che non conosco, che
vengono a protestare contro il preteso scandalo
di codesta sua permanenza nell'insegnamento.
</p>

<p class="speaker">
<span class="smcap">Toti.</span>
</p>

<p>
Ah sì? Ah sì?
</p>

<p class="speaker">
<span class="smcap">Direttore.</span>
</p>

<p>
Purtroppo, professore! Creda che è una protesta
civile vera e propria — generale!
</p>

<p class="speaker">
<span class="smcap">Toti.</span>
</p>

<p>
E lei la chiama civile?
</p>

<p class="speaker">
<span class="smcap">Direttore.</span>
</p>

<p>
Civile nel senso che la società si reputa offesa — io
non voglio entrare adesso a vedere se a
torto o a ragione — dalla condotta della sua vita
privata, reputandola incompatibile col suo ufficio
di educatore della gioventù....
</p>

<p class="speaker">
<span class="smcap">Toti.</span>
</p>

<p>
E lei, signor Direttore?
</p>

<p class="speaker">
<span class="smcap">Direttore.</span>
</p>

<p>
Le ripeto che io non voglio entrare a vedere....
</p>

<p class="speaker">
<span class="smcap">Toti.</span>
</p>

<p>
Dunque vuol dire che anche lei è d'accordo
nel giudicare disonesta la condotta della mia vita
privata?
</p>

<p class="speaker">
<span class="smcap">Direttore.</span>
</p>

<p>
Ma no, non dico questo! Dico che lei, uomo privato,
nella sua coscienza onesta, può infischiarsi
del giudizio della gente, se lo reputa ingiusto.
<span class="pagenum" id="Page_47">[47]</span>
Come professore, addetto a un ufficio pubblico,
non può più infischiarsene, deve tenerne conto,
come devo tenerne conto io, da direttore; e perciò
son venuto a consigliarle, ancora una volta,
di mettersi a riposo.
</p>

<p class="speaker">
<span class="smcap">Toti.</span>
</p>

<p>
E di sottoscrivere così al giudizio della gente?
</p>

<div class="blocksc">
<p>
Alzandosi.
</p>
</div>

<p>
No, signor Direttore! Io aspetto che qualcuno — poichè
lei non lo vuoi fare — venga a discutere
con me, non quello che pare, ma quello che è;
la mia coscienza appunto. Non mi ritiro! Accetto
la guerra! Voglio vedere chi ha il coraggio di venirmi
a dire in faccia ch'io sono una persona
disonesta e se ciò che faccio non è fatto a fin di
bene!
</p>

<p class="speaker">
<span class="smcap">Direttore</span>
</p>

<div class="blocksc">
<p>
stringendosi nelle spalle e accomiatandosi.
</p>
</div>

<p>
Capirà ch'io ho fatto, professore, il mio obbligo
d'amico....
</p>

<p class="speaker">
<span class="smcap">Toti.</span>
</p>

<p>
E io la ringrazio.
</p>

<p class="speaker">
<span class="smcap">Direttore.</span>
</p>

<p>
La prevengo che si minaccia di portare la protesta
agli enti superiori....
</p>

<p class="speaker">
<span class="smcap">Toti.</span>
</p>

<p>
Facciano! facciano pure!
</p>

<p class="speaker">
<span class="smcap">Direttore.</span>
</p>

<p>
E che se domani dal Ministero mi si chiedesse
qualche rapporto....
</p>

<p class="speaker">
<span class="smcap">Toti.</span>
</p>

<p>
Lei risponda come crede, che m'ha consigliato
di chiedere il riposo, e ch'io non ho voluto saperne.
La vedremo, signor Direttore!
</p>

<p>
<span class="pagenum" id="Page_48">[48]</span>
</p>

<p class="speaker">
<span class="smcap">Direttore.</span>
</p>

<p>
E allora non mi resta più altro che salutarla e
augurarle che la sua signora si rimetta presto in
salute.
</p>

<p class="speaker">
<span class="smcap">Toti.</span>
</p>

<p>
Grazie infinite, e le sono obbligatissimo, creda,
signor Direttore.
</p>

<p class="speaker">
<span class="smcap">Direttore.</span>
</p>

<p>
Non s'incomodi.... Piuttosto, mi dia ascolto, per
carità!... Segua il mio consiglio: si ritiri!...
</p>

<p class="speaker">
<span class="smcap">Toti.</span>
</p>

<p>
No, no, l'accompagno, prego.
</p>

<div class="blocksc">
<p>
Il Direttore esce. Il professor
Toti lo accompagna e poco dopo
ritorna; ma trova su la soglia
dell'uscio a sinistra Lillina, abbattuta,
coi capelli in disordine,
gli occhi rossi di pianto. Ha per
mano Ninì, il bambino.
</p>
</div>

<p>
Ah, tu... Vuoi darmi il bambino?
</p>

<p class="speaker">
<span class="smcap">Lillina.</span>
</p>

<p>
Per favore.... Non posso badarci.... Dov'è andata
Rosa?
</p>

<p class="speaker">
<span class="smcap">Toti.</span>
</p>

<p>
L'ho mandata io.... Ma dammelo qua il piccino....
Qua, Ninì.... vieni qua con me,
</p>

<div class="blocksc">
<p>
Se lo toglie in braccio.
</p>
</div>

<p>
vieni qua, bellino.... lasciala stare la mammina;
vedi che ha la <i>bua</i>?
</p>

<p class="speaker">
<span class="smcap">Lillina.</span>
</p>

<p>
È così fastidioso....
</p>

<p class="speaker">
<span class="smcap">Toti.</span>
</p>

<p>
Forse perchè ti vede così, povero piccino.... Siamo
io e lui, come due mosche senza capo; è vero,
<span class="pagenum" id="Page_49">[49]</span>
Ninì? a vedere la mammina così... Sai che sono
già tre giorni?...
</p>

<p class="speaker">
<span class="smcap">Lillina.</span>
</p>

<p>
Ma che posso farci se mi sento male?
</p>

<p class="speaker">
<span class="smcap">Toti.</span>
</p>

<p>
Lo so! E ti pare che non ti compatisca, figliuola
mia? Siedi.... siedi qua.... Vado a lasciare il bambino
alla donna, fino al ritorno di Rosa....
</p>

<p class="speaker">
<span class="smcap">Lillina.</span>
</p>

<p>
No, no.... ho paura, ho paura che non gli badi
troppo....
</p>

<p class="speaker">
<span class="smcap">Toti.</span>
</p>

<p>
Glielo raccomando io, di badarci, non temere!
Ma già Rosa non può tardare molto.
</p>

<div class="blocksc">
<p>
Esce con Ninì per l'uscio in
fondo e rientra solo, poco dopo.
Nel frattempo Lillina, sedendo,
s'è nascosto il volto tra le mani.
Toti rientrando e vedendo
Lillina in quell'atteggiamento,
scuote il capo, poi le si accosta
piano piano e le dice:
</p>
</div>

<p>
Non vuoi dirmelo, è vero? non vuoi proprio dirmelo,
che cosa ti senti?
</p>

<p class="speaker">
<span class="smcap">Lillina.</span>
</p>

<p>
Ma gliel'ho detto! Mi fa male.... mi fa tanto male
il capo....
</p>

<p class="speaker">
<span class="smcap">Toti.</span>
</p>

<p>
E nient'altro?
</p>

<p class="speaker">
<span class="smcap">Lillina.</span>
</p>

<p>
Nient'altro. Non posso neanche tenere gli occhi
aperti....
</p>

<p class="speaker">
<span class="smcap">Toti.</span>
</p>

<p>
E neanche sentir parlare, chè ti gira il capo. So
<span class="pagenum" id="Page_50">[50]</span>
anche questo. Intanto, il medico non vuoi che si
chiami; e credo anch'io che sarebbe inutile chiamarlo....
</p>

<p class="speaker">
<span class="smcap">Lillina.</span>
</p>

<p>
Per carità, mi lasci stare! non mi dica nulla!
Abbia pazienza ancora per qualche giorno.... e vedrà,
vedrà che mi passa.... mi passa tutto.... tutto....
tutto....
</p>

<div class="blocksc">
<p>
Scoppia in un pianto irrefrenabile.
</p>
</div>

<p class="speaker">
<span class="smcap">Toti.</span>
</p>

<p>
E lo vedo che ti passa! Ti passa bene.... Insomma,
dico, senti, figliuola mia, senti: voglio
parlarti seriamente. Dopo tante prove che t'ho
dato, dopo che per due anni ti ho dimostrato come
voglio esser considerato da te, sai che mi pare?
un'offesa mi pare, un'offesa, che tu non voglia
confidarti con me!
</p>

<p class="speaker">
<span class="smcap">Lillina.</span>
</p>

<p>
Ma che vuole che le confidi, se non ho nulla,
proprio nulla da confidarle? perchè vuol tormentarmi
così?
</p>

<p class="speaker">
<span class="smcap">Toti.</span>
</p>

<p>
Voglio tormentarti, io? No, figliuola; non voglio
tormentarti; vorrei soltanto che tu parlassi, che
tu mi dicessi che cos'è accaduto, perchè da tre
giorni stai così....
</p>

<p class="speaker">
<span class="smcap">Lillina.</span>
</p>

<p>
Ma se non è accaduto nulla! Glielo giuro.... Nulla!
</p>

<p class="speaker">
<span class="smcap">Toti.</span>
</p>

<p>
E perchè stai così, allora?
</p>

<p class="speaker">
<span class="smcap">Lillina.</span>
</p>

<p>
Ma perchè mi sento male! Quante volte gliel'ho
da ripetere?
</p>

<p>
<span class="pagenum" id="Page_51">[51]</span>
</p>

<p class="speaker">
<span class="smcap">Toti.</span>
</p>

<p>
Ah, dunque, devo parlare io? E che credi che,
per quanto vecchio, io sia già così rimbambito da
non capire che tu non puoi star così, solo perchè
ti fa male il capo?
</p>

<div class="blocksc">
<p>
Lillina si alza e fa per andarsene,
ma egli la trattiene a
sedere.
</p>
</div>

<p>
No, aspetta, figliuola! Sta' qua, sta' qua ad ascoltarmi;
e lascialo il mai di capo, chè questa anzi
sarà la ricetta per fartelo passare! Dimmi una cosa:
tutte queste chiacchiere che fa la gente t'han forse
messo così in soggezione davanti a me, da farti
credere che tu non possa più parlarmi, che tu
non possa più dirmi tutto ciò che ti sta sul cuore?
Bada che sarebbe l'ingiuria più grande che tu potessi
farmi, il tradimento più brutto: quello di vedere
in me.... ciò che non voglio neanche dire!
Tu con me puoi parlare, sempre, come mi parlasti
la prima volta! Ho fatto tutto ciò che ti promisi
allora, e non mi son tirato indietro d'un passo,
lo puoi ben dire! Se la gente parla, se la gente
ride, e c'è chi protesta e chi minaccia — (mi hanno
anche mandato in casa il Direttore, hai visto?) — ebbene,
tutto ciò a me non importa nulla, e non
deve importarne nulla neanche a te, perchè tu e
io sappiamo bene che non facciamo niente di male,
e dobbiamo pensare a star tutti uniti e a non darla
vinta, aspettando che il tempo mi dia ragione: non
ora — presto — alla mia morte — quando vi avrò
lasciati a posto, tutti tranquilli e sistemati. — Hai
inteso? hai inteso?
</p>

<p class="speaker">
<span class="smcap">Lillina.</span>
</p>

<p>
Sì.... sì.... ho inteso....
</p>

<p class="speaker">
<span class="smcap">Toti.</span>
</p>

<p>
E dunque parla, adesso! Che è stato? Vi siete
litigati?
</p>

<p>
<span class="pagenum" id="Page_52">[52]</span>
</p>

<p class="speaker">
<span class="smcap">Lillina.</span>
</p>

<p>
No, che litigare! Non mi son litigata con nessuno...
</p>

<p class="speaker">
<span class="smcap">Toti.</span>
</p>

<p>
E perchè da tre giorni, allora, lui non viene?
</p>

<p class="speaker">
<span class="smcap">Lillina.</span>
</p>

<p>
Che vuole che ne sappia io perchè non viene?
Non è venuto....
</p>

<p class="speaker">
<span class="smcap">Toti.</span>
</p>

<p>
Son tre giorni che non va neanche alla Banca.
Me l'ha detto jeri il cassiere. Si vede che farà male
il capo anche a lui.... Santo Dio, santo Dio, ragazzi....
pensate che il tempo rimane per voi, e che
un giorno che togliete a me, è peccato!... Son tre
giorni che non canti.... tre giorni che non ridi....
</p>

<div class="blocksc">
<p>
Lillina scoppia di nuovo a piangere
forte.
</p>
</div>

<p>
Ecco, vedi? E poi dici che non è niente.... Dev'essere
accaduto qualcosa di grosso! E tu devi dirmelo!
</p>

<div class="blocksc">
<p>
Si sente sonare il campanello.
</p>
</div>

<p>
Ah, eccoli qua.... Se non vuoi dirlo a me, lo dirai
almeno a tua madre!
</p>

<p class="speaker">
<span class="smcap">Lillina</span>
</p>

<div class="blocksc">
<p>
balzando in piedi tra i singhiozzi.
</p>
</div>

<p>
Mia madre? Ha fatto venire mia madre? Io non
ho niente da dirle!... non ho niente da dire a nessuno!
Mi lascino stare per carità! Mi lascino stare!
</p>

<div class="blocksc">
<p>
Via di corsa per l'uscio a sinistra.
</p>
</div>

<p class="speaker">
<span class="smcap">Toti</span>
</p>

<div class="blocksc">
<p>
resta costernato a guardar l'uscio
per cui Lillina è uscita — tentenna
il capo — aspetta — poi,
non vedendo entrar nessuno,
si fa all'uscio in fondo e grida:
</p>
</div>

<p>
Chi è? Rosa!
</p>

<p>
<span class="pagenum" id="Page_53">[53]</span>
</p>

<p class="speaker">
<span class="smcap">Rosa</span>
</p>

<div class="blocksc">
<p>
si presenta su la soglia.
</p>
</div>

<p>
Eccomi qua.
</p>

<p class="speaker">
<span class="smcap">Toti</span>
</p>

<div class="blocksc">
<p>
contraffacendola.
</p>
</div>

<p>
“Eccomi qua„. Come? Non si viene a dare la
risposta? Che t'hanno detto?
</p>

<p class="speaker">
<span class="smcap">Rosa.</span>
</p>

<p>
Che stanno per venire. Sono usciti dopo di me.
Faccia conto che sono qua. Ma badi che non volevano
venire.
</p>

<p class="speaker">
<span class="smcap">Toti.</span>
</p>

<p>
Non volevano?
</p>

<p class="speaker">
<span class="smcap">Rosa.</span>
</p>

<p>
Nossignore. Perchè dicono che non vogliono
immischiarsi nei suoi affari, nè punto nè poco.
</p>

<p class="speaker">
<span class="smcap">Toti.</span>
</p>

<p>
E chi ha detto loro d'immischiarsi? Chi vuole
che s'immischino?
</p>

<p class="speaker">
<span class="smcap">Rosa.</span>
</p>

<p>
Io non so nulla. Hanno detto così.
</p>

<p class="speaker">
<span class="smcap">Toti.</span>
</p>

<p>
Ma tu non hai detto loro, che la signora non
stava bene?
</p>

<p class="speaker">
<span class="smcap">Rosa.</span>
</p>

<p>
Come non gliel'ho detto? Gliel'ho detto. Si sono
guardati negli occhi....
</p>

<p class="speaker">
<span class="smcap">Toti.</span>
</p>

<p>
E tu allora hai sciolto lo scilinguagnolo, e figuriamoci!
Basta. Non fa nulla. Dimmi almeno quello
che sai, quello che hai detto loro....
</p>

<p class="speaker">
<span class="smcap">Rosa.</span>
</p>

<p>
Io? E che vuol sapere da me? Io non ho detto
<span class="pagenum" id="Page_54">[54]</span>
niente a nessuno, perchè non so niente, perchè
qua faccio la serva e non faccio altro mestiere!
Chi sa lei s'avesse a credere!
</p>

<p class="speaker">
<span class="smcap">Toti.</span>
</p>

<p>
Basta! basta! T'ho detto mezza parola....
</p>

<p class="speaker">
<span class="smcap">Rosa.</span>
</p>

<p>
Nossignore! Per saperci intendere! Se mi vuole,
mi tiene; se non mi vuole, mi mandi via. Ma io
non sono nè spia, nè altro! Rispetto la signora;
voglio bene al bambino; e glielo dico in faccia: lei
solo qua non mi piace! Se mi vuole, mi tiene; se
non mi vuole, mi mandi via!
</p>

<div class="blocksc">
<p>
Si ode di nuovo il campanello
alla porta. Rosa si prende la
veste pulitamente per due lembi,
l'allarga strisciando una riverenza,
e va via.
</p>
</div>

<p class="speaker">
<span class="smcap">Toti</span>
</p>

<div class="blocksc">
<p>
gridandole appresso:
</p>
</div>

<p>
Linguaccia! Linguaccia!
</p>

<div class="blocksc">
<p>
Entrano serii e impettiti Cinquemani
e sua moglie Marianna,
senza salutare. Cinquemani
con un vecchio cappellaccio in
capo e la mazza; Marianna con
un velo nero sui capelli e un'ampia,
antica veste a quadretti neri.
</p>
</div>

<p>
Caro Cinquemani.... cara suocera.... accomodatevi,
accomodatevi....
</p>

<p class="speaker">
<span class="smcap">Marianna</span>
</p>

<div class="blocksc">
<p>
a denti stretti.
</p>
</div>

<p>
Grazie tante.
</p>

<div class="blocksc">
<p>
Non s'accomoda.
</p>
</div>

<p class="speaker">
<span class="smcap">Cinquemani</span>
</p>

<div class="blocksc">
<p>
alzando una mano con gravità.
</p>
</div>

<p>
Non possiamo trattenerci molto.
</p>

<p>
<span class="pagenum" id="Page_55">[55]</span>
</p>

<p class="speaker">
<span class="smcap">Toti.</span>
</p>

<p>
Sta bene; ma almeno mettetevi a sedere....
</p>

<div class="blocksc">
<p>
A Cinquemani.
</p>
</div>

<p>
Se volete posare il cappello.
</p>

<p class="speaker">
<span class="smcap">Cinquemani.</span>
</p>

<p>
Non poso niente. Le ripeto che non posso trattenermi
molto.
</p>

<p class="speaker">
<span class="smcap">Toti.</span>
</p>

<p>
Voi almeno, signora suocera, abbassatevi il velo
sulle spalle.
</p>

<p class="speaker">
<span class="smcap">Marianna.</span>
</p>

<p>
Grazie, nossignore. Non mi abbasso niente.
</p>

<div class="blocksc">
<p>
Siede.
</p>
</div>

<p class="speaker">
<span class="smcap">Cinquemani.</span>
</p>

<p>
E poi le dico che il cappello io me lo levo a casa
mia. Qua non è casa mia. Per cui....
</p>

<div class="blocksc">
<p>
Siede.
</p>
</div>

<p class="speaker">
<span class="smcap">Toti.</span>
</p>

<p>
Qua è la casa della vostra figliuola. Se voi non
avete mai voluto considerarla per vostra....
</p>

<p class="speaker">
<span class="smcap">Cinquemani</span>
</p>

<div class="blocksc">
<p>
alzandosi.
</p>
</div>

<p>
Marianna, pst! andiamo via!
</p>

<div class="blocksc">
<p>
Marianna si alza.
</p>
</div>

<p class="speaker">
<span class="smcap">Toti.</span>
</p>

<p>
Siete pazzo? Che v'ho detto? Ma non facciamo
storie, via! che ho ben altro adesso a cui pensare!
Sedete, sedete, e discorriamo.
</p>

<p class="speaker">
<span class="smcap">Marianna.</span>
</p>

<p>
Discorriamo? Lei? Vuol discorrere lei? Prima
lei deve sentire il discorso che dobbiamo farle noi.
</p>

<div class="blocksc">
<p>
A Cinquemani.
</p>
</div>

<p>
A te. Attacca!
</p>

<p>
<span class="pagenum" id="Page_56">[56]</span>
</p>

<p class="speaker">
<span class="smcap">Toti.</span>
</p>

<p>
Sentiamo codesto discorso. Ma sbrigatevi, per
carità!
</p>

<p class="speaker">
<span class="smcap">Cinquemani.</span>
</p>

<p>
Il discorso è questo. Tanto io, quanto mia moglie;
io
</p>

<div class="blocksc">
<p>
S'appunta l'indice sul petto.
</p>
</div>

<p>
e mia moglie,
</p>

<div class="blocksc">
<p>
La indica.
</p>
</div>

<p>
va bene?
</p>

<p class="speaker">
<span class="smcap">Toti.</span>
</p>

<p>
Benissimo. Avanti!
</p>

<p class="speaker">
<span class="smcap">Cinquemani.</span>
</p>

<p>
Benissimo. Lei sa che tanto io, quanto mia moglie
non abbiamo messo piede in questa casa, se
non il giorno dello sposalizio.
</p>

<p class="speaker">
<span class="smcap">Marianna</span>
</p>

<div class="blocksc">
<p>
agitandosi sulla seggiola e convellendosi.
</p>
</div>

<p>
E lo sa Iddio, lo sa Iddio quello che abbiamo
sofferto!
</p>

<p class="speaker">
<span class="smcap">Toti.</span>
</p>

<p>
Voi? E perchè? quando?
</p>

<p class="speaker">
<span class="smcap">Marianna.</span>
</p>

<p>
Ah, perchè, dice? quando, dice? Ma ora stesso,
ora stesso! Sappia che con tanto d'occhi ci ha
guardato la gente, davanti a tutte le porte, affacciata
a tutte le finestre, vedendoci venire qua!
</p>

<p class="speaker">
<span class="smcap">Toti.</span>
</p>

<p>
Vi hanno guardato, e poi?
</p>

<p class="speaker">
<span class="smcap">Cinquemani.</span>
</p>

<p>
Basta, Marianna! Lascia parlare a me!
</p>

<p class="speaker">
<span class="smcap">Toti.</span>
</p>

<p>
Un momento, Cinquemani. Voglio prima saper
<span class="pagenum" id="Page_57">[57]</span>
questo: — Non vi ho detto, non so più quante
volte, alla scuola, di venire qua con vostra moglie,
a trovare la vostra figliuola?
</p>

<p class="speaker">
<span class="smcap">Cinquemani.</span>
</p>

<p>
Sì.... me l'ha detto.... sì....
</p>

<p class="speaker">
<span class="smcap">Toti.</span>
</p>

<p>
Chi vi ha proibito allora di venire?
</p>

<p class="speaker">
<span class="smcap">Marianna</span>
</p>

<div class="blocksc">
<p>
scattando.
</p>
</div>

<p>
Ah, vuol sapere chi ce l'ha proibito?
</p>

<p class="speaker">
<span class="smcap">Cinquemani</span>
</p>

<div class="blocksc">
<p>
balzando in piedi anche lui e
accorrendo come a parare la
moglie.
</p>
</div>

<p>
Aspetta, Marianna, che gli rispondo io! — Giacchè
lei mi parla della scuola, deve sapere che alla
scuola io la saluto per semplice considerazione
sociale, e basta! Perchè lo so io solo, e il signor
Direttore, tutte le porcherie che scancello
dai muri per lei e per la mia figliuola! Cose da
far cadere la faccia a terra! la faccia a terra!
</p>

<p class="speaker">
<span class="smcap">Marianna.</span>
</p>

<p>
E vuol sapere chi ci ha proibito di venire qua!
</p>

<p class="speaker">
<span class="smcap">Cinquemani.</span>
</p>

<p>
Lei è la favola del paese! E il paese ha ragione!
E io e mia moglie; tutt'e due — lo sappia! — siamo
col paese!
</p>

<p class="speaker">
<span class="smcap">Marianna.</span>
</p>

<p>
Perchè siamo gente che non ha perduto ancora
il santo rossore della faccia! Il santo rossore,
qua! qua!
</p>

<div class="blocksc">
<p>
Batte le mani sulle guance.
</p>
</div>

<p class="speaker">
<span class="smcap">Cinquemani.</span>
</p>

<p>
Gente onorata siamo!
</p>

<p>
<span class="pagenum" id="Page_58">[58]</span>
</p>

<p class="speaker">
<span class="smcap">Toti.</span>
</p>

<p>
E via, smettetela! Volete sapere che cosa siete?
Due asini siete! Due asini!
</p>

<p class="speaker">
<span class="smcap">Cinquemani.</span>
</p>

<p>
Lei mi parli con rispetto, perchè sono suo suocero!
</p>

<p class="speaker">
<span class="smcap">Toti.</span>
</p>

<p>
Ma statevi zitto! Suocero! Sapete bene come e
perchè mi sono presa la vostra figliuola!
</p>

<p class="speaker">
<span class="smcap">Marianna.</span>
</p>

<p>
Lei se l'è presa perchè ha voluto prendersela!
</p>

<p class="speaker">
<span class="smcap">Toti.</span>
</p>

<p>
Sissignori! E con tutto il cuore!
</p>

<p class="speaker">
<span class="smcap">Marianna.</span>
</p>

<p>
Non per noi! Perchè per noi poteva restare dov'era,
che sarebbe stato meglio! Vergogna nascosta,
anzichè pubblica, come lei l'ha ridotta! Ma
sa che non possiamo più affacciarci alla strada?
mettere il naso fuori la porta, per paura d'aver
beccata la faccia dalla gente?
</p>

<p class="speaker">
<span class="smcap">Toti.</span>
</p>

<p>
Avete finito? Vi siete sfogati? Posso ora parlare
io?
</p>

<p class="speaker">
<span class="smcap">Cinquemani.</span>
</p>

<p>
Che finire! che sfogare, no! Aspetti! A lui, dica
un po', a lui, a quello svergognato, ladro dell'onore
delle famiglie, a colui che l'ha coperto di ridicolo
dalla testa ai piedi, a lui doveva far dare
il posto di fiducia alla Banca? Glieli deve guardar
lui gl'interessi?
</p>

<p class="speaker">
<span class="smcap">Toti.</span>
</p>

<p>
Ah! è per questo? È questa tutta la vostra indignazione?
</p>

<p>
<span class="pagenum" id="Page_59">[59]</span>
</p>

<p class="speaker">
<span class="smcap">Cinquemani.</span>
</p>

<p>
No! Questa è per giunta! Non le bastava avergli
permesso, con lo scandalo di tutto il paese,
che seguitasse a venir qua?
</p>

<p class="speaker">
<span class="smcap">Marianna.</span>
</p>

<p>
E pretendeva che ci venissimo anche noi, oh!,
insieme con lui! In nome del Padre....
</p>

<div class="blocksc">
<p>
Accenna il segno della croce.
</p>
</div>

<p class="speaker">
<span class="smcap">Cinquemani.</span>
</p>

<p>
Zitta, Marianna! — Non bastava questo? Pure a
guardia degli interessi doveva esser messo? Che
bisogno aveva d'un tutore di questo genere mia
figlia? Con la posizione che lei le lasciava e con
questa fortuna piovuta dal cielo, non poteva forse
restar libera, padrona di sè, mia figlia, senza questo
scandalo, ricca col bambino, signora, guardata
dalla madre e da me? Non c'ero io? Che cosa
sono io? non sono il padre?
</p>

<div class="blocksc">
<p>
Alla moglie.
</p>
</div>

<p>
Di' tu! Di' tu! non sono il padre?
</p>

<p class="speaker">
<span class="smcap">Marianna.</span>
</p>

<p>
Legittimo e naturale! Innanzi agli uomini e innanzi
a Dio!
</p>

<div class="blocksc">
<p>
Accoglie il marito tra le braccia
quasi piangente e lo esorta
a calmarsi.
</p>
</div>

<p class="speaker">
<span class="smcap">Toti.</span>
</p>

<p>
Bravi! bravi! E questo si chiama ragionare?
Quattro soldi di pensione sarebbero toccati a vostra
figlia.... Chi poteva mai immaginarsi che mi
sarebbe venuta quest'eredità? Certo che se avessi
potuto immaginarlo, avrei preteso che — non solo
la vostra figliuola — ma qualunque altra ragazza
che avesse voluto venir con me per assistermi e
darmi onestamente un po' di conforto nella vecchiaja,
aspettasse con un po' di pazienza la mia
<span class="pagenum" id="Page_60">[60]</span>
morte, per poi fare ciò che le sarebbe piaciuto.
Ma se è venuta troppo tardi questa fortuna?
Troppo tardi! Capite? Che potevo più fare?
</p>

<p class="speaker">
<span class="smcap">Cinquemani.</span>
</p>

<p>
Basta. Sa perchè siamo venuti noi, adesso?
Siamo venuti perchè, con l'ajuto Dio, pare che ormai
sia tutto finito....
</p>

<p class="speaker">
<span class="smcap">Toti.</span>
</p>

<p>
Che? Che dite? Tutto finito? Come avete detto?
</p>

<p class="speaker">
<span class="smcap">Cinquemani.</span>
</p>

<p>
Tutto il paese lo dice!
</p>

<p class="speaker">
<span class="smcap">Toti.</span>
</p>

<p>
Che dice? Finito? Dove? Quando? Chi l'ha detto
a voi?
</p>

<p class="speaker">
<span class="smcap">Cinquemani.</span>
</p>

<p>
Ah, come? lei s'infuria, invece di ringraziar Dio?
</p>

<p class="speaker">
<span class="smcap">Marianna.</span>
</p>

<p>
Signori miei, se ne dispiace! In nome del Padre,
del Figliuolo e dello Spirito Santo....
</p>

<p class="speaker">
<span class="smcap">Toti.</span>
</p>

<p>
Ma che è? Che è accaduto insomma? Possibile
che non debba saperne nulla io solo? Ditemi subito
quello che sapete! Ah, per questo allora
piange da tre giorni quella povera piccina? È una
cosa seria! Che si dice in paese? È inutile che
voi vi facciate la croce con la mano manca! Aspettate
a farvela! Perchè ci sono io, qua, ancora! ci
sono io!
</p>

<p class="speaker">
<span class="smcap">Marianna.</span>
</p>

<p>
Ma ci sono i santi sacerdoti, anche, per grazia
di Dio!
</p>

<p class="speaker">
<span class="smcap">Toti.</span>
</p>

<p>
I sacerdoti?
</p>

<p>
<span class="pagenum" id="Page_61">[61]</span>
</p>

<p class="speaker">
<span class="smcap">Cinquemani.</span>
</p>

<p>
I sacerdoti, i santi sacerdoti, sissignore! Ah lei
non lo sa che la sorella di lui....
</p>

<p class="speaker">
<span class="smcap">Toti.</span>
</p>

<p>
Di Giacomino?
</p>

<p class="speaker">
<span class="smcap">Cinquemani.</span>
</p>

<p>
Sissignore, la signora Rosaria Delisi, ha messo
sossopra tutta la gente di chiesa — sacerdote per
sacerdote! — A proposito, veda che sarà qui tra
poco Padre Landolina.
</p>

<p class="speaker">
<span class="smcap">Toti.</span>
</p>

<p>
Padre Landolina? E chi è?
</p>

<p class="speaker">
<span class="smcap">Marianna.</span>
</p>

<p>
Un sant'uomo! Il beneficiale di San Michele!
Ecco chi è!
</p>

<p class="speaker">
<span class="smcap">Cinquemani.</span>
</p>

<p>
Il padre spirituale della signorina Delisi! Ecco
chi è!
</p>

<p class="speaker">
<span class="smcap">Toti.</span>
</p>

<p>
E vuol venire.... vuol venire a parlare con me?
</p>

<p class="speaker">
<span class="smcap">Cinquemani.</span>
</p>

<p>
Credo. È venuto jersera da me, credendo che
io fossi dalla parte sua! — Ma come? io? — gli
ho detto....
</p>

<p class="speaker">
<span class="smcap">Toti.</span>
</p>

<p>
E allora, verrà da me?
</p>

<div class="blocksc">
<p>
Si stropiccia le mani.
</p>
</div>

<p>
Sta bene! sta bene! Lasciatelo venire! Ah! Se mi
vuol parlare, è segno che ancora han da vedersela
con me! E ce la vedremo! — Intanto.... — no,
aspettate....
</p>

<div class="blocksc">
<p>
Si rivolge a Marianna.
</p>
</div>

<p>
Voi, fatemi il piacere, entrate là da vostra figlia....
</p>

<div class="blocksc">
<p>
Indica l'uscio a sinistra.
</p>
</div>

<p>
<span class="pagenum" id="Page_62">[62]</span>
</p>

<p class="speaker">
<span class="smcap">Marianna.</span>
</p>

<p>
Io? Io non voglio più vederla!
</p>

<p class="speaker">
<span class="smcap">Toti.</span>
</p>

<p>
Non facciamo storie! Oh, non facciamo storie,
chè qua la cosa è seria! Entrate là e cercate con
le buone, con garbo, senza furie, di farvi dire
che è stato, che cosa è accaduto tra loro....
</p>

<p class="speaker">
<span class="smcap">Marianna.</span>
</p>

<p>
Ma chi? io? È pazzo, lei, o che cos'è? Io mettermi
a parlare di questo con mia figlia? Per chi
m'ha preso?
</p>

<p class="speaker">
<span class="smcap">Toti.</span>
</p>

<p>
Per una buona madre, v'ho preso! Ne avete,
cuore, sì o no? Qui si tratta di cuore! Di che credete
che si tratti? Entrate, vi dico!
</p>

<p class="speaker">
<span class="smcap">Marianna.</span>
</p>

<p>
Entro, ma non parlo, gliel'avverto! Se parla lei
parlo io....
</p>

<p class="speaker">
<span class="smcap">Toti.</span>
</p>

<p>
Va bene, sì! Forse, appena vi vede, vi butta le
braccia al collo e vi dice tutto....
</p>

<p class="speaker">
<span class="smcap">Marianna</span>
</p>

<div class="blocksc">
<p>
al marito.
</p>
</div>

<p>
Puoi entrare!
</p>

<p class="speaker">
<span class="smcap">Cinquemani</span>
</p>

<div class="blocksc">
<p>
grave, dopo una pausa.
</p>
</div>

<p>
Entra!
</p>

<p class="speaker">
<span class="smcap">Toti.</span>
</p>

<p>
Con garbo, mi raccomando....
</p>

<p class="speaker">
<span class="smcap">Marianna.</span>
</p>

<p>
Le ho detto che io non parlo! Se parla lei,
parlo io.
</p>

<div class="blocksc">
<p>
Via per l'uscio a sinistra.
</p>
</div>

<p>
<span class="pagenum" id="Page_63">[63]</span>
</p>

<p class="speaker">
<span class="smcap">Toti.</span>
</p>

<p>
Oh! Voi mi farete, in questo mentre, un altro
piacere, Cinquemani. Non dubitate che poi saprò
come regolarmi con voi....
</p>

<p class="speaker">
<span class="smcap">Cinquemani.</span>
</p>

<p>
Oh, sa? da quest'orecchio io non ci sento. Io
sono un pubblico funzionario, sa? umile, sì, ma
pubblico funzionario, e non me ne sono dimenticato!
</p>

<p class="speaker">
<span class="smcap">Toti.</span>
</p>

<p>
Lo so. Vi siete invece dimenticato di esser
padre.
</p>

<p class="speaker">
<span class="smcap">Cinquemani.</span>
</p>

<p>
Vorrei sapere quanti siamo i padri qua!
</p>

<p class="speaker">
<span class="smcap">Toti.</span>
</p>

<p>
Il meno di tutti, voi, con codesta aria di Carlomagno
che vi date! Finiamola! Sentite ciò che vi
debbo dire.
</p>

<p class="speaker">
<span class="smcap">Cinquemani.</span>
</p>

<p>
Lei parli.
</p>

<p class="speaker">
<span class="smcap">Toti</span>
</p>

<div class="blocksc">
<p>
s'accosta prima all'uscio a sinistra
per sentire se Lillina
piange di là; poi, tornando a
Cinquemani.
</p>
</div>

<p>
Dunque, presto, mi raccomando: scendete in
piazza....
</p>

<p class="speaker">
<span class="smcap">Cinquemani.</span>
</p>

<p>
E poi?
</p>

<p class="speaker">
<span class="smcap">Toti.</span>
</p>

<p>
Salite alla Banca Agricola....
</p>

<p class="speaker">
<span class="smcap">Cinquemani.</span>
</p>

<p>
E poi?
</p>

<p>
<span class="pagenum" id="Page_64">[64]</span>
</p>

<p class="speaker">
<span class="smcap">Toti.</span>
</p>

<p>
E poi il canchero che vi porti! Così volete farmi
il favore?
</p>

<p class="speaker">
<span class="smcap">Cinquemani.</span>
</p>

<p>
Lei parli. Se non mi dice che cosa debbo fare
alla Banca?
</p>

<p class="speaker">
<span class="smcap">Toti.</span>
</p>

<p>
Non dovete far nulla. Dovete soltanto vedere
se c'è Giacomino Delisi.
</p>

<p class="speaker">
<span class="smcap">Cinquemani.</span>
</p>

<p>
Io? Quel laccio di forca? Professore, dov'ha più
la testa lei? Se io vedo quel laccio di forca, volto!
</p>

<p class="speaker">
<span class="smcap">Toti.</span>
</p>

<p>
E va bene! Ma forse non lo vedrete neppure,
perchè sono tre giorni che non va nemmeno lì.
Col cassiere almeno siete disposto a parlare?
</p>

<p class="speaker">
<span class="smcap">Cinquemani.</span>
</p>

<p>
Non ho difficoltà. Ma non di quel signore là,
badiamo!
</p>

<p class="speaker">
<span class="smcap">Toti.</span>
</p>

<p>
Non ce ne sarà bisogno! Basterà che, a nome
mio, gli domandiate se c'è novità. Dite soltanto
così, che vi saprà intendere.
</p>

<p class="speaker">
<span class="smcap">Cinquemani.</span>
</p>

<p>
E se vedo quello?
</p>

<p class="speaker">
<span class="smcap">Toti.</span>
</p>

<p>
Voltate.
</p>

<div class="blocksc">
<p>
Si sente sonare il campanello.
</p>
</div>

<p>
Oh Dio, fosse lui!
</p>

<p class="speaker">
<span class="smcap">Cinquemani</span>
</p>

<div class="blocksc">
<p>
cercando di scappare, di nascondersi,
in gran confusione.
</p>
</div>

<p>
Chi lui? chi lui? Non voglio vederlo, sa? Badi
che se lo vedo....
</p>

<div class="blocksc">
<p>
Si nasconde mezzo sì e mezzo
no, in attesa, dietro l'uscio a
sinistra.
</p>
</div>

<p>
<span class="pagenum" id="Page_65">[65]</span>
</p>

<p class="speaker">
<span class="smcap">Rosa</span>
</p>

<div class="blocksc">
<p>
si fa all'uscio comune.
</p>
</div>

<p>
C'è Padre Landolina. Dice che vuol parlare
con lei.
</p>

<p class="speaker">
<span class="smcap">Cinquemani</span>
</p>

<div class="blocksc">
<p>
rinfrancato venendo fuori.
</p>
</div>

<p>
Ah, non gliel'ho detto io? Eccolo qua.
</p>

<p class="speaker">
<span class="smcap">Toti.</span>
</p>

<p>
Va bene. Fallo entrare.
</p>

<div class="blocksc">
<p>
Rosa, via.
</p>
</div>

<p class="speaker">
<span class="smcap">Cinquemani.</span>
</p>

<p>
Io vado.
</p>

<div class="blocksc">
<p>
Si avvia.
</p>
</div>

<p>
Meno male che finalmente cominciano a entrare
persone per bene in questa casa.
</p>

<div class="blocksc">
<p>
S'inchina profondamente a Padre
Landolina che entra.
</p>
</div>

<p>
Padre reverendo!
</p>

<div class="blocksc">
<p>
Via.
</p>
</div>

<p class="speaker">
<span class="smcap">Landolina.</span>
</p>

<p>
Chiarissimo professore....
</p>

<p class="speaker">
<span class="smcap">Toti.</span>
</p>

<p>
Reverendissimo.... Favorisca, s'accomodi, prego.
</p>

<p class="speaker">
<span class="smcap">Landolina.</span>
</p>

<p>
Grazie mille....
</p>

<p class="speaker">
<span class="smcap">Toti.</span>
</p>

<p>
S'accomodi.... No, qua, prego.
</p>

<div class="blocksc">
<p>
Gl'indica il canapè.
</p>
</div>

<p class="speaker">
<span class="smcap">Landolina.</span>
</p>

<p>
Sto bene qua, grazie....
</p>

<p class="speaker">
<span class="smcap">Toti.</span>
</p>

<p>
Ma che dice! Lei è persona di riguardo.
</p>

<p>
<span class="pagenum" id="Page_66">[66]</span>
</p>

<p class="speaker">
<span class="smcap">Landolina.</span>
</p>

<p>
Per carità... Obbligatissimo.... Obbedisco, grazie.
</p>

<p class="speaker">
<span class="smcap">Toti.</span>
</p>

<p>
A che devo, reverendo, l'onore di questa sua
visita?
</p>

<p class="speaker">
<span class="smcap">Landolina.</span>
</p>

<p>
Ecco, professore. Se permette, io avrei bisogno
di tutta la sua bontà, riconosciutissima, non tanto
per quello che vengo a chiederle, quanto per me,
per trovare io il coraggio di parlarle d'una cosa
molto.... molto delicata, ecco....
</p>

<p class="speaker">
<span class="smcap">Toti.</span>
</p>

<p>
E coraggio, allora! Le metto a disposizione — poichè
lei me la riconosce — tutta quella bontà
che le abbisogna, padre. Vedo che lei parla con....
con molto tatto, e sono sicuro che se ne prenderà
quanta gliene può bastare, e non più!
</p>

<p class="speaker">
<span class="smcap">Landolina.</span>
</p>

<p>
Ah, non dubiti! Nei limiti della discrezione, s'intende!
È un caso di coscienza, professore.
</p>

<p class="speaker">
<span class="smcap">Toti.</span>
</p>

<p>
Coscienza sua, o coscienza d'altri?
</p>

<p class="speaker">
<span class="smcap">Landolina.</span>
</p>

<p>
Si tratta, professore, d'una povera anima cristiana — non
so se a torto o a ragione (non voglio
indagare) — addolorata, offesa di certe dicerie
pregiudizievoli che corrono in paese a carico
del proprio fratello.
</p>

<p class="speaker">
<span class="smcap">Toti.</span>
</p>

<p>
Ho capito. Lei dunque viene a nome della sorella
di Giacomino Delisi?
</p>

<p class="speaker">
<span class="smcap">Landolina.</span>
</p>

<p>
Fa il nome lei, professore, non lo faccio io.
</p>

<p>
<span class="pagenum" id="Page_67">[67]</span>
</p>

<p class="speaker">
<span class="smcap">Toti.</span>
</p>

<p>
Senta, padre. Poichè si tratta di questo, glielo
pongo per patto. Lei deve levarsi i guanti, se vuol
parlare con me.
</p>

<p class="speaker">
<span class="smcap">Landolina</span>
</p>

<div class="blocksc">
<p>
mostra le bianche mani ignude,
con un sorriso fino sulle labbra.
</p>
</div>

<p>
Ma io.... veramente....
</p>

<p class="speaker">
<span class="smcap">Toti.</span>
</p>

<p>
Non dico dalle mani. — Dalla lingua, dico. — Il
discorso con me dev'essere senza guanti: chiaro,
aperto. Glielo dico avanti! Io so sempre, padre,
quello che dico e quello che faccio, e non mi son
nascosto mai, perchè non ho nulla da nascondere! — Giuochi
a carte scoperte, se vuol giocare
con me!
</p>

<p class="speaker">
<span class="smcap">Landolina.</span>
</p>

<p>
Ma non vorrebbe lei, scusi, rispettare il mio ufficio
sacro, il mio ufficio, per esempio, di confessore?
</p>

<p class="speaker">
<span class="smcap">Toti.</span>
</p>

<p>
Ah, scusi, scusi! C'è forse qualche segreto di
confessione?
</p>

<p class="speaker">
<span class="smcap">Landolina.</span>
</p>

<p>
No. C'è — come le ho detto — il dolore, l'offesa
d'una povera anima che viene al fonte della
pietà....
</p>

<p class="speaker">
<span class="smcap">Toti.</span>
</p>

<p>
Che sarebbe il confessionile?
</p>

<p class="speaker">
<span class="smcap">Landolina.</span>
</p>

<p>
Lei lo chiami come vuole — a sfogarsi, a chiedere
ajuto e consiglio al suo padre spirituale.
</p>

<p class="speaker">
<span class="smcap">Toti.</span>
</p>

<p>
E lei se ne viene da me?
</p>

<p>
<span class="pagenum" id="Page_68">[68]</span>
</p>

<p class="speaker">
<span class="smcap">Landolina.</span>
</p>

<p>
Sì, professore, perchè so che questo giovine,
questo fratello, fu anche suo alunno e che perciò,
se vogliamo, fu anche lei per lui, in un certo senso,
padre spirituale....
</p>

<p class="speaker">
<span class="smcap">Toti.</span>
</p>

<p>
Ma senza confessionile!
</p>

<p class="speaker">
<span class="smcap">Landolina.</span>
</p>

<p>
Senza, s'intende! Lei sa che è orfano, il giovine,
e che la sorella, di parecchi anni maggiore di
lui, gli ha fatto da madre, quasi fin da bambino.
Le è cresciuto sotto gli occhi, timorato, rispettoso,
obbediente....
</p>

<p class="speaker">
<span class="smcap">Toti.</span>
</p>

<p>
Ma sì, padre. Può abbreviare. Vuole che io non
conosca Giacomino? Lo conosco meglio di lei e
meglio anche di sua sorella, ne può star sicuro!
</p>

<p class="speaker">
<span class="smcap">Landolina.</span>
</p>

<p>
Lo dicevo perchè tutte queste buone doti, professore,
che lei conosce nel giovine, sono merito
dell'amore e della buona educazione che ha saputo
dargli la sorella.
</p>

<p class="speaker">
<span class="smcap">Toti.</span>
</p>

<p>
E non dico di no!
</p>

<p class="speaker">
<span class="smcap">Landolina.</span>
</p>

<p>
Benissimo. Ma come avviene che ora su questo
giovine così bene educato, così esemplare sotto
tutti i rispetti, sian potute sorgere in paese queste
dicerie pregiudizievoli? Evidentemente, professore,
sono sorte dal fatto che il giovine viene con una
certa frequenza in casa sua. La malignità della
gente.... essendo la sua riverita sposa anche lei
molto giovine....
</p>

<p class="speaker">
<span class="smcap">Toti.</span>
</p>

<p>
Veniamo, padre, allo scopo della sua visita. Se
<span class="pagenum" id="Page_69">[69]</span>
permette le parlo io, ora, senza ambagi, lesto lesto,
alla spiccia. — Lei, mandato dalla sorella, vorrebbe
che io, per troncare queste che lei chiama dicerie
pregiudizievoli, dicessi a Giacomino di non mettere
più piede a casa mia. È vero?
</p>

<p class="speaker">
<span class="smcap">Landolina.</span>
</p>

<p>
No, professore, non questo, propriamente.
</p>

<p class="speaker">
<span class="smcap">Toti.</span>
</p>

<p>
E che altro vorrebbe allora da me?
</p>

<p class="speaker">
<span class="smcap">Landolina.</span>
</p>

<p>
Ecco. Io le ho parlato della sorella: del dolore
della sorella per queste dicerie, che non fanno
male soltanto al giovine, ma anche....
</p>

<p class="speaker">
<span class="smcap">Toti.</span>
</p>

<p>
Non s'interessi, non s'interessi di me, la prego!
</p>

<p class="speaker">
<span class="smcap">Landolina.</span>
</p>

<p>
Capisco che lei è superiore a queste miserie....
Ma una povera donna, no, una povera sorella,
che dobbiamo piuttosto considerare come madre,
no; ne soffre, ne piange, domanda conforto e ajuto — (è
donna) — e perciò ha mandato me a supplicarla,
professore, d'esser cortese d'un piccolo
attestato, proprio per suo conforto e nient'altro:
come qualmente queste dicerie non hanno, nè
certo possono avere, il minimo fondamento nella
realtà....
</p>

<p class="speaker">
<span class="smcap">Toti.</span>
</p>

<p>
E nient'altro vorrebbe?
</p>

<p class="speaker">
<span class="smcap">Landolina.</span>
</p>

<p>
Nient'altro, oh, nient'altro!...
</p>

<p class="speaker">
<span class="smcap">Toti.</span>
</p>

<p>
Perchè, quanto a ritornare qua Giacomino, la
sorella crede di poter essere sicura che questo
non accadrà mai più, è vero? poichè lei, da buona
<span class="pagenum" id="Page_70">[70]</span>
madre, lo ha persuaso e convinto che non deve
più venire. È vero?
</p>

<p class="speaker">
<span class="smcap">Landolina.</span>
</p>

<p>
Sì, ecco, professore, questo crede proprio d'esser
riuscita a ottenerlo.
</p>

<p class="speaker">
<span class="smcap">Toti.</span>
</p>

<p>
E ora vuole l'attestato da me?
</p>

<p class="speaker">
<span class="smcap">Landolina.</span>
</p>

<p>
Se lei vuol esser tanto buono....
</p>

<p class="speaker">
<span class="smcap">Toti.</span>
</p>

<p>
Io? Altro che! Come no? Vedo che lei è un sacerdote
di coscienza, di coscienza come la sorella,
e sono pronto, come no? — prontissimo a
farglielo. Che vuole che mi costi? Due righe, è
vero? come qualmente, avendo saputo tutto il dolore
onde è stato afflitto il suo cuore di sorella e
offesa la sua coscienza di buona cristiana per queste
dicerie, eccetera, eccetera, attesto e certifico,
eccetera, eccetera.... Può andare. Glielo faccio!
Glielo faccio, e glielo mando!
</p>

<p class="speaker">
<span class="smcap">Landolina</span>
</p>

<div class="blocksc">
<p>
alzandosi.
</p>
</div>

<p>
Io la ringrazio tanto, tanto, professore! Ma non
potrebbe darlo a me?
</p>

<p class="speaker">
<span class="smcap">Toti.</span>
</p>

<p>
Ah, no. Ora non ho tempo, padre. Glielo faccio
e glielo mando.
</p>

<p class="speaker">
<span class="smcap">Landolina.</span>
</p>

<p>
Bene, bene.... Lo manderà a me?
</p>

<p class="speaker">
<span class="smcap">Toti.</span>
</p>

<p>
No. Direttamente a lei. Se ne vada tranquillo. — Ma
mi dica una cosa, padre. Lo sa lei che Giacomino — buon
giovine, ottimo, ottimo giovine timorato,
rispettoso, ma.... un po', via, perdigiorno — trovò
posto alla Banca per me?
</p>

<p>
<span class="pagenum" id="Page_71">[71]</span>
</p>

<p class="speaker">
<span class="smcap">Landolina.</span>
</p>

<p>
Oh, ma come vuole che non lo sappia, professore!
Lo so bene, e voglio che lei mi creda, è
gratissima, riconoscentissima la sorella di questo
bene che lei ha fatto al fratello.
</p>

<p class="speaker">
<span class="smcap">Toti.</span>
</p>

<p>
Ah, meno male. Sono contento.
</p>

<p class="speaker">
<span class="smcap">Landolina.</span>
</p>

<p>
A rivederla, dunque, professore. E tante grazie,
di nuovo.
</p>

<div class="blocksc">
<p>
S'inchina, e si avvia per uscire.
</p>
</div>

<p class="speaker">
<span class="smcap">Toti.</span>
</p>

<p>
A rivederla, reverendo.
</p>

<div class="blocksc">
<p>
Lo richiama.
</p>
</div>

<p>
Padre!... Oh oh.... padre, scusi, le volevo domandare
una cosa che.... così, mi passa ora per la
mente.... Mi chiarisca un dubbio.... Crede lei che
un giovanotto — un giovanotto qualunque, badiamo! — possa
non farsi più nessuno scrupolo,
nessun rimorso.... se per caso.... per puro caso,
veh!... una ragazza da lui sedotta e resa madre....
avesse poi trovato in tempo.... un uomo.... un povero
vecchio....
</p>

<div class="blocksc">
<p>
Padre Landolina, avendo compreso
fin dalle prime parole l'allusione
del professor Toti, s'è
messo a tossicchiare, nell'imbarazzo.
</p>
</div>

<p>
Ma sa che lei ha una bella tosse, padre? Si curi,
si curi. A rivederla....
</p>

<div class="blocksc">
<p>
Padre Landolina via a precipizio.
Il professor Toti facendosi
all'uscio di sinistra.
</p>
</div>

<p>
Signora Marianna! Signora Marianna!
</p>

<p class="speaker">
<span class="smcap">Marianna</span>
</p>

<div class="blocksc">
<p>
accorrendo.
</p>
</div>

<p>
È inutile, sa? Non parla. Non vuol parlare!
</p>

<p>
<span class="pagenum" id="Page_72">[72]</span>
</p>

<p class="speaker">
<span class="smcap">Toti.</span>
</p>

<p>
Non importa. Fatemi piuttosto il piacere di vestirmi
il bambino.
</p>

<p class="speaker">
<span class="smcap">Marianna.</span>
</p>

<p>
Il bambino? Ma che so io dove sono i vestitini
del bambino?
</p>

<p class="speaker">
<span class="smcap">Toti.</span>
</p>

<p>
Sta bene. Grazie. Faccio da me, faccio da me....
</p>

<div class="blocksc">
<p>
Via per l'uscio a sinistra. Cinquemani
entra dall'uscio comune.
</p>
</div>

<p class="speaker">
<span class="smcap">Cinquemani.</span>
</p>

<p>
Oh! Professore!...
</p>

<div class="blocksc">
<p>
Il professor Toti non gli dà
ascolto.
</p>
</div>

<p>
E che succede ora?
</p>

<p class="speaker">
<span class="smcap">Marianna.</span>
</p>

<p>
Che succede? Lo domandi a me? Mi sembra la
casa dei pazzi.... Di dove vieni tu?
</p>

<p class="speaker">
<span class="smcap">Cinquemani.</span>
</p>

<p>
Ho incontrato per le scale Padre Landolina che
scendeva mogio mogio, con gli occhi stralunati.... — Che
fa lei? Piange? Che t'ha detto?
</p>

<p class="speaker">
<span class="smcap">Marianna.</span>
</p>

<p>
Niente. Non m'ha voluto dir niente.
</p>

<p class="speaker">
<span class="smcap">Cinquemani.</span>
</p>

<p>
Oh sai che ti dico io? Andiamocene!
</p>

<p class="speaker">
<span class="smcap">Marianna</span>
</p>

<p>
Aspetta.... aspetta.... Forse non è prudente.... in
questo momento....
</p>

<div class="blocksc">
<p>
Rientra dall'uscio a sinistra
il professor Toti col cappello in
capo, recando per mano Ninì.
Ha nell'altra mano le scarpette
del bimbo e sotto il braccio il
berrettino da marinajo.
</p>
</div>

<p>
<span class="pagenum" id="Page_73">[73]</span>
</p>

<p class="speaker">
<span class="smcap">Toti</span>
</p>

<div class="blocksc">
<p>
ponendo a sedere sul tavolino
Ninì per infilargli le scarpette
nuove.
</p>
</div>

<p>
Ora il cocchetto, piano piano, se ne viene a spassino
con papà.
</p>

<div class="blocksc">
<p>
Voltandosi appena verso Marianna.
</p>
</div>

<p>
Ah quanto mi piacerebbe che mi chiamasse nonno.... — Con
papà, eh, Ninì!... a spassino, è vero?
Andremo a trovare <i>Giamì</i>.... tutt'e due.... Come lo
chiami tu Giacomino? <i>Giamì</i>, è vero?
</p>

<div class="blocksc">
<p>
Posa il bambino in terra, gli
mette il berrettino in capo e
s'avvia con lui.
</p>
</div>

<p class="speaker">
<span class="smcap">Cinquemani</span>
</p>

<div class="blocksc">
<p>
parandoglisi davanti.
</p>
</div>

<p>
Professore, che dice? Dove vuole andare?
</p>

<p class="speaker">
<span class="smcap">Toti</span>
</p>

<div class="blocksc">
<p>
scostandolo con la mano.
</p>
</div>

<p>
Levatevi voi! Lasciatemi passare!
</p>

<p class="speaker">
<span class="smcap">Cinquemani</span>
</p>

<div class="blocksc">
<p>
parandoglisi davanti
</p>
</div>

<p>
Professore, santo Dio, pensi a quello che fa! Io
gliel'impedisco!
</p>

<p class="speaker">
<span class="smcap">Marianna</span>
</p>

<div class="blocksc">
<p>
parandosi anche lei.
</p>
</div>

<p>
Non si metta codesta maschera di vergogna davanti
a tutto il paese!
</p>

<p class="speaker">
<span class="smcap">Toti</span>
</p>

<div class="blocksc">
<p>
scostandoli con la mano.
</p>
</div>

<p>
Levatevi, vi dico! Maschera! Maschera! Lasciatemi
passare!
</p>

<p class="speaker">
<span class="smcap">Marianna</span>
</p>

<div class="blocksc">
<p>
trasecolata.
</p>
</div>

<p>
Dio, che uomo! Dio, che uomo! Dio, che uomo!
</p>

<p class="pad2 center large">
<i>Cala la tela.</i>
</p>

<div class="chapter">
<p>
<span class="pagenum" id="Page_74">[74]</span>
</p>

<h2 id="atto3">ATTO TERZO.</h2>
</div>

<div class="blockquote">
<p>
Salottino in casa Delisi. Vecchio arredo modestissimo. Su una
mensola nella parete di fondo, tra due usci con tende, un grande
quadro della Madonna del Rosario col lampadino appeso davanti,
bene in vista. Lateralmente a destra e a sinistra, altri due usci,
anch'essi con tende.
</p>
</div>

<div class="blocksc">
<p>
Sono in iscena Padre Landolina
e Rosaria Delisi, quello seduto
sul vecchio canapè, questa
sulla poltroncina accanto. Padre
Landolina sorseggia una tazza
di caffè.
</p>
</div>

<p class="speaker">
<span class="smcap">Landolina.</span>
</p>

<p>
Sì, sì, creda, è andata bene, proprio bene, perchè
lui credette d'aver indovinato lo scopo della
mia visita.... (Com'è buono questo caffè!)
</p>

<p class="speaker">
<span class="smcap">Rosaria.</span>
</p>

<p>
Va bene, di zucchero?
</p>

<p class="speaker">
<span class="smcap">Landolina.</span>
</p>

<p>
Benissimo, ottimo!
</p>

<div class="blocksc">
<p>
Riprendendo il discorso.
</p>
</div>

<p>
E a un certo punto m'interruppe: “Padre, glielo
dico io, lesto lesto, alla spiccia: Lei viene a pregarmi
a nome della sorella, perchè Giacomino
non metta più piede in casa mia. Non è <span class="nospace">questo?„</span>
</p>

<div class="blocksc">
<p>
Imitando il suo fare, con mansuetudine
dispettosa.
</p>
</div>

<p>
“No, professore, non è <span class="nospace">questo....„</span>
</p>

<div class="blocksc">
<p>
E si mette a ridere.
</p>
</div>

<p>
Ah ah ah, le dico che è andata bene, proprio bene!
come meglio non poteva andare!
</p>

<p>
<span class="pagenum" id="Page_75">[75]</span>
</p>

<p class="speaker">
<span class="smcap">Rosaria.</span>
</p>

<p>
M'immagino lui, allora!
</p>

<p class="speaker">
<span class="smcap">Landolina.</span>
</p>

<p>
Restò. Non se l'aspettava....
</p>

<div class="blocksc">
<p>
Accenna d'alzarsi per posare
la tazza vuota.
</p>
</div>

<p class="speaker">
<span class="smcap">Rosaria</span>
</p>

<div class="blocksc">
<p>
pronta, prevenendolo.
</p>
</div>

<p>
No, no, dia qua, dia a me!
</p>

<p class="speaker">
<span class="smcap">Landolina.</span>
</p>

<p>
No.... prego....
</p>

<div class="blocksc">
<p>
Le cede la tazza, che Rosaria
va a posare su la mensola.
</p>
</div>

<p>
Grazie.
</p>

<div class="blocksc">
<p>
Appena risiede Rosaria, riprende
il discorso.
</p>
</div>

<p>
Restò, perchè gli sembrava che il più fosse questo,
capisce? impedire l'andata di Giacomino in
casa sua. Come seppe che questo invece per noi
era oramai pacifico, e che non doveva più mettersi
in discussione.... — “Ma <span class="nospace">come?„</span> dice.... “E
<span class="nospace">allora?„</span>
</p>

<p class="speaker">
<span class="smcap">Rosaria.</span>
</p>

<p>
Già.... già.... m'immagino.... Ma forse sarebbe
stato meglio, padre, se lei se la fosse fatta scrivere
subito, sotto gli occhi, l'assicurazione per
me, che io potevo star tranquilla....
</p>

<p class="speaker">
<span class="smcap">Landolina.</span>
</p>

<p>
Gliel'ho chiesto, sa? Come no? Gliel'ho chiesto.
Ma mi rispose che non aveva tempo. Insistere,
per il momento, non sarebbe stato prudente. Bisognava
dir la cosa — e saperla dire — ponendola
come base della mia visita; ma poi lasciarla
lì, fingendo che per me quest'assicurazione non
aveva nessun valore pratico, mi spiego? ma che
era soltanto come un'opera di carità, vede? che io
<span class="pagenum" id="Page_76">[76]</span>
gli chiedevo per lei, per dare a lei un semplice
conforto e nient'altro, mi spiego?
</p>

<p class="speaker">
<span class="smcap">Rosaria.</span>
</p>

<p>
Sì, capisco, capisco.... Ma sa che cosa io temo
adesso? Che ci ripensi e non me la faccia più!
Le disse proprio che me l'avrebbe fatta?
</p>

<p class="speaker">
<span class="smcap">Landolina.</span>
</p>

<p>
Sì, sì. Mi disse che potevo andarmene tranquillo. — “Gliela
faccio e gliela mando! — mi disse. — A
lei <span class="nospace">direttamente.„</span> — Lei sa, del resto, signorina,
che quest'assicurazione per me è indispensabile.
Bisogna averla assolutamente, perchè il padre
della ragazza lo mette come <i>conditio sine qua
non</i>. L'ha detto a me. Non perchè tema, non
perchè diffidi di Giacomino, ma perchè teme e
diffida di loro, tanto della moglie quanto del marito.
E ha ragione, siamo giusti!
</p>

<p class="speaker">
<span class="smcap">Rosaria.</span>
</p>

<p>
Ragione! Come no? Di lei, della moglie specialmente,
bisogna temere, padre! di codesta donnaccia,
figlia d'un bidello, che ha potuto ardire....
</p>

<div class="blocksc">
<p>
Si copre la faccia con le mani.
</p>
</div>

<p>
Ah, io non so.... io non so come si possa aver
l'ardire.... Dio! Dio! Dio!
</p>

<p class="speaker">
<span class="smcap">Landolina.</span>
</p>

<p>
Mah! La corruzione del popolo adesso è tanta,
signorina Rosaria!
</p>

<p class="speaker">
<span class="smcap">Rosaria.</span>
</p>

<p>
Mettersi con un giovinotto, povero, sì, ma di
buona famiglia, educato come ho potuto educarlo
io, padre, lei lo sa! E indurlo in peccato mortale!
Figuriamoci se vorrà lasciarlo in pace! Perciò era
necessario, le ripeto, averla subito quest'assicurazione!
</p>

<p class="speaker">
<span class="smcap">Landolina.</span>
</p>

<p>
L'avremo, l'avremo, non dubiti. L'otterremo a
<span class="pagenum" id="Page_77">[77]</span>
ogni costo. Il fidanzamento, altrimenti, non potrebbe
aver luogo. Intanto, con la mia visita abbiamo
ottenuto già questo: che il professore non
mette più neppur lui in discussione che Giacomino
possa andare in casa sua....
</p>

<div class="blocksc">
<p>
Non ha finito di dir questo
che la vecchia serva Filomena,
tutta spaventata, si precipita
in iscena per l'uscio comune,
annunziando:
</p>
</div>

<p class="speaker">
<span class="smcap">Filomena.</span>
</p>

<p>
Il professore, signorina! Il professore! il professore!
</p>

<p class="speaker">
<span class="smcap">Landolina.</span>
</p>

<p>
Oh!
</p>

<p class="speaker">
<span class="smcap">Rosaria.</span>
</p>

<p>
Ah!
</p>

<p class="speaker">
<span class="smcap">Landolina.</span>
</p>

<p>
Ma come?
</p>

<p class="speaker">
<span class="smcap">Rosaria.</span>
</p>

<p>
Qua?
</p>

<p class="speaker">
<span class="smcap">Filomena.</span>
</p>

<p>
Davanti la porta! Ho sentito il campanello; ho
aperto la spia: lui! lui, e col bambino!
</p>

<p class="speaker">
<span class="smcap">Rosaria.</span>
</p>

<p>
Ah! Col bambino anche?
</p>

<p class="speaker">
<span class="smcap">Landolina.</span>
</p>

<p>
Oh! Ma questa è una tracotanza che sorpassa
ogni limite!
</p>

<p class="speaker">
<span class="smcap">Rosaria.</span>
</p>

<p>
Sta vedendo, padre? Sta vedendo? Non può metter
più neppure lui in discussione che Giacomino
vada in casa sua, ed eccolo qua che viene lui
invece in casa di Giacomino!
</p>

<p>
<span class="pagenum" id="Page_78">[78]</span>
</p>

<p class="speaker">
<span class="smcap">Filomena.</span>
</p>

<p>
Che debbo fare, intanto? che debbo dirgli? Oh
Signor Iddio!
</p>

<p class="speaker">
<span class="smcap">Landolina.</span>
</p>

<p>
Non bisogna assolutamente farlo entrare!
</p>

<p class="speaker">
<span class="smcap">Rosaria</span>
</p>

<div class="blocksc">
<p>
a Filomena.
</p>
</div>

<p>
Ditegli che Giacomino non c'è! non c'è!
</p>

<p class="speaker">
<span class="smcap">Landolina.</span>
</p>

<p>
Non c'è! Assolutamente!
</p>

<p class="speaker">
<span class="smcap">Rosaria.</span>
</p>

<p>
Non aprite! Senza aprire! Dalla spia! Glielo dite
dalla spia!
</p>

<p class="speaker">
<span class="smcap">Filomena.</span>
</p>

<p>
Non dubiti, non dubiti! Gli dico che non c'è!
</p>

<div class="blocksc">
<p>
S'avvia.
</p>
</div>

<p class="speaker">
<span class="smcap">Landolina</span>
</p>

<div class="blocksc">
<p>
richiamandola.
</p>
</div>

<p>
Pss! Pss! E che non sapete dove sia, chi sa ve
lo domanda!
</p>

<p class="speaker">
<span class="smcap">Filomena.</span>
</p>

<p>
Sì, sì, va bene....
</p>

<div class="blocksc">
<p>
Via per l'uscio donde è entrata.
</p>
</div>

<p class="speaker">
<span class="smcap">Rosaria.</span>
</p>

<p>
Lo vede, padre? E lei che diceva....
</p>

<p class="speaker">
<span class="smcap">Landolina.</span>
</p>

<p>
Ma io sono trasecolato, creda, signorina! L'improntitudine
di quest'uomo vuol dire che proprio....
oh Dio mio! Dio mio!
</p>

<p class="speaker">
<span class="smcap">Rosaria.</span>
</p>

<p>
E come si fa ora? come s'ha da fare?
</p>

<p>
<span class="pagenum" id="Page_79">[79]</span>
</p>

<p class="speaker">
<span class="smcap">Landolina.</span>
</p>

<p>
Ma tener duro! Non transigere! Non transigere!
Dio mio, pareva rassegnato.... Io non so! Pretese
lui stesso che io gli parlassi chiaro, aperto....
E io, con tutti i debiti riguardi.... Non m'oppose
nessuna difficoltà! Torno a dirle che mi licenziò
assicurandomi che me ne potevo andar tranquillo....
</p>

<p class="speaker">
<span class="smcap">Rosaria.</span>
</p>

<p>
Tranquillo, sì.... ecco qua....
</p>

<p class="speaker">
<span class="smcap">Landolina.</span>
</p>

<p>
Meditava questo, dunque! La sfrontatezza di
quest'uomo è inarrivabile! inimmaginabile! Venire
qua! Lui! Lui!
</p>

<p class="speaker">
<span class="smcap">Rosaria.</span>
</p>

<p>
E condurre con sè il bambino! Portargli il bambino
qua, in casa!
</p>

<p class="speaker">
<span class="smcap">Landolina.</span>
</p>

<p>
È dunque capace di tutto! di tutto!
</p>

<p class="speaker">
<span class="smcap">Rosaria.</span>
</p>

<p>
E non gliel'ho detto io? Di tutto! Ed è certo la
moglie che lo manda....
</p>

<p class="speaker">
<span class="smcap">Landolina.</span>
</p>

<p>
Ma in questo caso, allora, io mi domando se
non ci convenga piuttosto — un uomo così — affrontarlo
risolutamente, signorina! anzichè nasconderci
come stiamo facendo!
</p>

<p class="speaker">
<span class="smcap">Rosaria.</span>
</p>

<p>
E chi l'affronta? Lei?
</p>

<p class="speaker">
<span class="smcap">Landolina.</span>
</p>

<p>
Io, no!... non credo che gioverebbe.... Non per
tirarmi indietro; ma qua ci vuole una persona
interessata.... Lei, signorina Rosaria, perchè no?
la sorella.... O se no, lo stesso Giacomino!
</p>

<p>
<span class="pagenum" id="Page_80">[80]</span>
</p>

<p class="speaker">
<span class="smcap">Rosaria.</span>
</p>

<p>
No! Giacomino, no! No!
</p>

<p class="speaker">
<span class="smcap">Landolina.</span>
</p>

<p>
Dia ascolto a me! Non dico ora, perchè non è
prevenuto. Ma se Giacomino ha il coraggio di
dirgli in faccia lui stesso che tutto è finito e che
non s'arrischi più di venire qua.... — Ah, ecco qua
la nostra buona Filomena!
</p>

<div class="blocksc">
<p>
Rientra in iscena Filomena.
</p>
</div>

<p class="speaker">
<span class="smcap">Rosaria</span>
</p>

<div class="blocksc">
<p>
subito.
</p>
</div>

<p>
Che v'ha detto? che v'ha detto? Se n'è andato?
</p>

<p class="speaker">
<span class="smcap">Filomena.</span>
</p>

<p>
Ma che andarsene! Non vuol sentire niente!
</p>

<p class="speaker">
<span class="smcap">Rosaria.</span>
</p>

<p>
Ma gli avete detto che Giacomino non c'è?
</p>

<p class="speaker">
<span class="smcap">Filomena.</span>
</p>

<p>
Come non gliel'ho detto? Cento volte gliel'ho
detto! Non vuol sentire niente! Ride.
</p>

<p class="speaker">
<span class="smcap">Landolina.</span>
</p>

<p>
Ride?
</p>

<p class="speaker">
<span class="smcap">Filomena.</span>
</p>

<p>
E dice: — “Va bene.... Va <span class="nospace">bene....„</span> — Che vuol
parlare con lei, dice.
</p>

<p class="speaker">
<span class="smcap">Rosaria.</span>
</p>

<p>
Con me?
</p>

<p class="speaker">
<span class="smcap">Filomena.</span>
</p>

<p>
La sorella — dice. Gli ho detto allora che non
era in casa neanche lei.
</p>

<p class="speaker">
<span class="smcap">Rosaria.</span>
</p>

<p>
E lui?
</p>

<p class="speaker">
<span class="smcap">Filomena.</span>
</p>

<p>
Niente. Ride e dice: “Apritemi: <span class="nospace">l'aspetto„.</span> — E
io: “La porta è fermata, e non ho la <span class="nospace">chiave!„</span> — Ci
<span class="pagenum" id="Page_81">[81]</span>
crede? S'è seduto sullo scalino, dicendomi:
“E allora la aspetto <span class="nospace">qua!„</span> Come s'ha da fare?
Non se n'andrà, nemmeno a legnate!
</p>

<p class="speaker">
<span class="smcap">Landolina</span>
</p>

<div class="blocksc">
<p>
risolutamente.
</p>
</div>

<p>
Orsù, coraggio, signorina Rosaria: lo riceva! lo
riceva, ma senza comprometter nulla! La parte
la farà poi lui, Giacomino! Bisogna assolutamente
che la faccia Giacomino! Finchè non la farà lui,
saremo sempre punto e daccapo! Lei procuri di
frenarsi quanto più può. Gli dica che Giacomino
non c'è, ma che si farà un dovere di andarlo a
trovare domani alla scuola per parlargli seriamente....
Ecco, gli dica così e basta!
</p>

<p class="speaker">
<span class="smcap">Rosaria.</span>
</p>

<p>
Ma come farò a frenarmi? come farò?
</p>

<p class="speaker">
<span class="smcap">Landolina.</span>
</p>

<p>
Fermezza! pazienza! Lei ne ha tanta! Dia ascolto
a me. — Voi andate ad aprire, Filomena. — Io mi
ritiro, qua, col suo permesso....
</p>

<div class="blocksc">
<p>
Indica l'uscio laterale a destra.
</p>
</div>

<p class="speaker">
<span class="smcap">Rosaria.</span>
</p>

<p>
Sì, sì.... Può girare e andar da Giacomino, in
camera sua.
</p>

<p class="speaker">
<span class="smcap">Landolina.</span>
</p>

<p>
Sta bene.
</p>

<div class="blocksc">
<p>
A Filomena.
</p>
</div>

<p>
Andate, andate....
</p>

<div class="blocksc">
<p>
Filomena, via.
</p>
</div>

<p>
Fermezza, e calma, signorina, mi raccomando....
Io sono qua, con Giacomino....
</p>

<div class="blocksc">
<p>
Si ritira per l'uscio laterale
a destra. Poco dopo dall'uscio
comune per cui è uscita Filomena
s'introduce piano piano
e placido, il professor Toti col
bambino per mano.
</p>
</div>

<p>
<span class="pagenum" id="Page_82">[82]</span>
</p>

<p class="speaker">
<span class="smcap">Toti.</span>
</p>

<p>
Cara signorina Rosaria....
</p>

<p class="speaker">
<span class="smcap">Rosaria.</span>
</p>

<p>
Ma come, professore! Viene a cercarlo in casa,
mio fratello? pure in casa, adesso? E che vedo!
anche col bambino? ha portato con sè anche il
bambino?
</p>

<p class="speaker">
<span class="smcap">Toti.</span>
</p>

<p>
Già.... È una bellissima giornata.... Eran tre giorni
che il povero piccino non usciva di casa.... L'ho
portato dalla mamma e le ho detto: “Vestimelo,
che gli faccio fare due <span class="nospace">passetti.„</span> C'è un'aria che
ristora! E i piccini sono come gli uccellini. Ora
con tutte le pennucce arruffate, e un minuto dopo,
spunta un occhio di sole, e tutti vispi e gai.... Era
palliduccio.... e vede ora come è bello, eh? che
occhietti vivi, eh?
</p>

<p class="speaker">
<span class="smcap">Rosaria.</span>
</p>

<p>
Ma non aveva altro posto dove portarselo? giusto
qua, scusi?
</p>

<p class="speaker">
<span class="smcap">Toti.</span>
</p>

<p>
E perchè no, qua? Giacomino, da parecchi
giorni, non si fa vedere. So che non è andato
neanche alla Banca.... Per via non l'ho più incontrato....
Forse, mi son detto, non starà tanto bene
in salute. E uscendo col piccino ho pensato di
venire qua per vedere come stava....
</p>

<p class="speaker">
<span class="smcap">Rosaria.</span>
</p>

<p>
Sta bene.... sta benissimo, professore. E lei poteva
fare a meno d'incomodarsi. — Non c'è. — Mi
pare che Filomena gliel'ha detto chiaramente.
</p>

<p class="speaker">
<span class="smcap">Toti.</span>
</p>

<p>
Mi scusi, signorina. Lei mi tratta in un modo
che.... non so! Ho fatto forse, senza saperlo, qualche
offesa a lei, o a Giacomino, venendo qua?
</p>

<p>
<span class="pagenum" id="Page_83">[83]</span>
</p>

<p class="speaker">
<span class="smcap">Rosaria.</span>
</p>

<p>
No, professore, non si tratta d'offesa.... si tratta
di peggio! Lei, santo Dio, dovrebbe capire....
</p>

<div class="blocksc">
<p>
Il professor Toti si picchia
parecchie volte con la punta
dell'indice il petto con tale aria
di filosofica malizia, che ella rimane
come stordita, e domanda:
</p>
</div>

<p>
Come? che vuol dire?
</p>

<p class="speaker">
<span class="smcap">Toti.</span>
</p>

<p>
Dico che quanto a capire, — sono vecchio, signorina
Rosaria — e tante cose capisco, che lei
non può neanche immaginarsi! E prima di tutto,
sa che cosa capisco? che certe furie.... certe furie,
meglio lasciarle svaporare, signorina, svaporare....
</p>

<p class="speaker">
<span class="smcap">Rosaria.</span>
</p>

<p>
Ma io non ho nessuna furia, per sua regola,
professore! Le dico che Giacomino non c'è, e basta.
Se lei vuol trovarlo, non c'è bisogno che s'incomodi
un'altra volta a venire qua, perchè Giacomino
verrà lui a trovarlo — a casa, no! a casa,
niente più! — deve farmi il piacere che tanto della
sua casa, quanto di questa non se ne deve più
parlare. — Alla scuola! Verrà a trovarlo a scuola — e
basta!
</p>

<p class="speaker">
<span class="smcap">Toti.</span>
</p>

<p>
Vede? E poi dice che non ha furia! Qua dev'esserci
un piccolo malinteso, signorina. Lei dice che
dovrei capire. Sì, signorina. Ma, da vecchio, sa
che cosa capisco io? Che quando c'è un malinteso,
bisogna subito chiarire, chiarire, signorina,
chiarire francamente, senza sotterfugi.... senza riscaldarsi....
Vede me? — Un sorbetto.... — Chiarire....
chiarire....
</p>

<p class="speaker">
<span class="smcap">Rosaria.</span>
</p>

<p>
Va bene, d'accordo, professore. Lei intende, spiegarci?
E va bene. Quanto prima, tanto meglio!
</p>

<p>
<span class="pagenum" id="Page_84">[84]</span>
</p>

<p class="speaker">
<span class="smcap">Toti.</span>
</p>

<p>
Ah! Ora sì che ci siamo. Non dubiti: si metterà
tutto bene in chiaro. Dunque, mi lasci sedere e
vada a chiamarmi Giacomino.
</p>

<p class="speaker">
<span class="smcap">Rosaria.</span>
</p>

<p>
Ma se le ho detto e ridetto che non c'è! Non
c'è! non c'è! Quante volte gli si deve dire?
</p>

<p class="speaker">
<span class="smcap">Toti.</span>
</p>

<p>
Lo vede? No, signorina Rosaria. Se dobbiamo
spiegarci francamente.... Scusi, i preti a casa sua
parlano forse soli? o con le seggiole?
</p>

<p class="speaker">
<span class="smcap">Rosaria</span>
</p>

<div class="blocksc">
<p>
stordita.
</p>
</div>

<p>
I preti? Come c'entrano adesso i preti?
</p>

<p class="speaker">
<span class="smcap">Toti</span>
</p>

<div class="blocksc">
<p>
prendendo da una seggiola accanto
al canapè il tricorno di
Padre Landolina e mostrandoglielo.
</p>
</div>

<p>
Eccolo qua! Conosco la buona educazione della
famiglia, e non posso supporre che lei lasci un santo
sacerdote senza compagnia. Giacomino è certo di
là, che parla con lui. Me lo vada a chiamare.
</p>

<p class="speaker">
<span class="smcap">Rosaria.</span>
</p>

<p>
Ma nient'affatto! Padre Landolina era qua con
me. Ora parla di là con Filomena, e lei non deve
immischiarsi negli affari di casa mia!
</p>

<p class="speaker">
<span class="smcap">Toti.</span>
</p>

<p>
No! Io? E quando mai? Io non ho questo vizio,
signorina! S'immischiano gli altri invece negli
affari di casa mia e non vogliono lasciarmi tranquillo,
senza ch'io faccia nulla di male! Ma io, no!
Non ho questo vizio, creda! — Basta. Dunque,
Giacomino non c'è?
</p>

<p class="speaker">
<span class="smcap">Rosaria.</span>
</p>

<p>
Non c'è.
</p>

<p>
<span class="pagenum" id="Page_85">[85]</span>
</p>

<p class="speaker">
<span class="smcap">Toti.</span>
</p>

<p>
E allora debbo andarmene? Perchè vuol farmi
ritornare?
</p>

<p class="speaker">
<span class="smcap">Rosaria.</span>
</p>

<p>
Ma le ho detto che non c'è bisogno che lei ritorni;
anzi deve farmi il piacere di non ritornare
più qua!... Verrà Giacomino a trovar lei, a scuola.
</p>

<p class="speaker">
<span class="smcap">Toti.</span>
</p>

<p>
Vuol farlo incomodare, santo Dio, a venire alla
scuola, mentre io sono qua e lui di là, e potremmo
parlar subito, e spiegarci....
</p>

<p class="speaker">
<span class="smcap">Rosaria.</span>
</p>

<p>
Sì, sì, ha ragione, è meglio, professore! Vado a
chiamarglielo, per finirla una buona volta, una
volta e per sempre, poichè abbiamo da fare con
una persona così petulante!
</p>

<p class="speaker">
<span class="smcap">Toti.</span>
</p>

<p>
Calma.... calma.... calma, signorina!
</p>

<p class="speaker">
<span class="smcap">Rosaria.</span>
</p>

<p>
Che calma! Lei non è un uomo, è un demonio
tentatore!
</p>

<p class="speaker">
<span class="smcap">Toti.</span>
</p>

<p>
Il bambino sta a guardarla con tanto d'occhi....
</p>

<p class="speaker">
<span class="smcap">Rosaria.</span>
</p>

<p>
Me ne vado perchè non so più che mi verrebbe
di fare! Aspetti qua! Vado a chiamarlo!
</p>

<div class="blocksc">
<p>
Si ritira di furia per l'uscio
laterale a sinistra.
</p>
</div>

<p class="speaker">
<span class="smcap">Toti</span>
</p>

<div class="blocksc">
<p>
prendendosi sulle gambe Ninì.
</p>
</div>

<p>
Che è, Ninì? Niente, bellino.... non aver paura....
Scherza, la zia! Ora gliela faremo sbollir noi
tutta questa furia.... Sai chi verrà ora qua? Giamì!
Gli vuoi bene tu, a Giamì, è vero? Ti porta anche
<span class="pagenum" id="Page_86">[86]</span>
lui, Giamì, le chicche, i giocattolini. Ma, tu
devi voler più bene a me, piccino mio.... assai,
assai più, perchè io, sai? ci sono e non ci sono
più, per te. Queste cose tu ancora non puoi capirle
e non le capirai mai, figlietto mio bello,
perchè quando potrai capirle, non ti ricorderai
più di me.... che t'ho tenuto in braccio così.... che
t'ho stretto a me così.... così.... e che ho.... che
ho pianto per te, figliuolo....
</p>

<div class="blocksc">
<p>
Con un dito si porta via le
lacrime dagli occhi.
</p>
</div>

<p>
Che dici? Giamì? Sì, ora verrà.... Ah, dici d'andarcene?
Sì, ora ce ne andremo.... Ma prima bisogna
che venga Giamì.... e tu devi star bonino....
Guarda qua.... ecco, ti dò questa borsetta, e tu
ci giochi, eh?
</p>

<div class="blocksc">
<p>
Cava dal taschino del panciotto
una borsetta di seta rossa
a maglia, con anellini d'acciaio,
piena di monetine.
</p>
</div>

<p>
Senti come suona? Ah, ecco Giamì.... Va'.... va'....
va' da Giamì....
</p>

<div class="blocksc">
<p>
Si alza col bambino e lo spinge
verso Giacomino che entra
dall'uscio a sinistra, torbido, rabbuffato.
</p>
</div>

<p>
Dio, che faccia.... Oh, Giacomino?
</p>

<p class="speaker">
<span class="smcap">Giacomino.</span>
</p>

<p>
Che ha da dirmi, professore?
</p>

<p class="speaker">
<span class="smcap">Toti.</span>
</p>

<p>
Come! E non vedi il bambino?
</p>

<p class="speaker">
<span class="smcap">Giacomino.</span>
</p>

<p>
Io mi sento male, professore.... Ero buttato sul
letto.... Non posso nè parlare e neanche guardare....
</p>

<p class="speaker">
<span class="smcap">Toti.</span>
</p>

<p>
Va bene; ma il bambino?
</p>

<p>
<span class="pagenum" id="Page_87">[87]</span>
</p>

<p class="speaker">
<span class="smcap">Giacomino</span>
</p>

<div class="blocksc">
<p>
chinandosi per compiacenza a
carezzare appena la testina del
bimbo.
</p>
</div>

<p>
Ecco.... sì.... Mi dica subito, piuttosto, quello che
m'ha da dire....
</p>

<p class="speaker">
<span class="smcap">Toti.</span>
</p>

<p>
Vieni qua, Ninì.... bellino mio, qua.... Siedi qua....
no, guarda.... statti così, in ginocchio.... ci arrivi
meglio....
</p>

<div class="blocksc">
<p>
Lo pone a seder su le ginocchia
su una seggiola presso un
tavolinetto su cui sta un vecchio
album di fotografie, poi si
volge a Giacomino e indicandogli
l'album gli domanda:
</p>
</div>

<p>
Posso prenderlo, questo?
</p>

<p class="speaker">
<span class="smcap">Giacomino.</span>
</p>

<p>
Ma prenda quello che vuole!
</p>

<p class="speaker">
<span class="smcap">Toti</span>
</p>

<div class="blocksc">
<p>
a Ninì.
</p>
</div>

<p>
Ecco, Ninì.... giuoca con questo.... lo guardi....
lo apri così.... Vedi come è bello.... vedi qua.... uh,
quanti pupi! vedi?... Poi volti così, ma piano, eh?
senza strappare.... Uh, guarda, guarda qua.... lo
vedi qua? lo riconosci chi è questo?... chi è?...
Giamì, lo vedi?... Giamì, quand'era piccolo piccolo
come te.... coi capellucci.... coi riccioli come questi
tuoi.... Guarda, guarda da te, ora....
</p>

<div class="blocksc">
<p>
Voltandosi verso Giacomino.
</p>
</div>

<p>
Oh! Vuoi sapere che t'ho da dire? Ti senti male,
è vero? Me lo sono immaginato. E son venuto
apposta. Il capo, eh? ti fa male il capo? Si vede.
</p>

<p class="speaker">
<span class="smcap">Giacomino</span>
</p>

<div class="blocksc">
<p>
impaziente.
</p>
</div>

<p>
Professore....
</p>

<p>
<span class="pagenum" id="Page_88">[88]</span>
</p>

<p class="speaker">
<span class="smcap">Toti.</span>
</p>

<p>
Siedi. Così in piedi non possiamo discorrere,
figliuolo....
</p>

<div class="blocksc">
<p>
Siede sul divano e invita Giacomino
a sedergli accanto; poi si
volta di nuovo verso il bambino.
</p>
</div>

<p>
Senza strappare, eh, Ninì? Piano piano.
</p>

<div class="blocksc">
<p>
A Giacomino.
</p>
</div>

<p>
Ti volevo domandare se il direttore della Banca
ti ha detto qualche cosa....
</p>

<p class="speaker">
<span class="smcap">Giacomino.</span>
</p>

<p>
A me? No.... Perchè?
</p>

<p class="speaker">
<span class="smcap">Toti.</span>
</p>

<p>
Non ci vai da tre giorni....
</p>

<p class="speaker">
<span class="smcap">Giacomino.</span>
</p>

<p>
Ma non ci sono andato, perchè....
</p>

<p class="speaker">
<span class="smcap">Toti</span>
</p>

<div class="blocksc">
<p>
subito interrompendolo.
</p>
</div>

<p>
Non ti dico per questo.... Te lo dico perchè jeri
l'ho incontrato per istrada e m'ha domandato di
te. Siamo entrati in discorso.... S'è parlato dello
stipendio.... Io gli ho fatto notare che il tuo non
è quello che dovrebbe essere.... E siamo rimasti
d'accordo che ti sarà cresciuto....
</p>

<p class="speaker">
<span class="smcap">Giacomino</span>
</p>

<div class="blocksc">
<p>
convellendosi, come sulle spine,
strizzandosi le mani.
</p>
</div>

<p>
Professore, io la ringrazio.... ma....
</p>

<p class="speaker">
<span class="smcap">Toti.</span>
</p>

<p>
Ma che! Di che mi ringrazi?
</p>

<p class="speaker">
<span class="smcap">Giacomino</span>
</p>

<div class="blocksc">
<p>
seguitando.
</p>
</div>

<p>
Ma mi faccia il piacere.... mi faccia la carità dl....
di non incomodarsi più.... di non curarsi più di
me, ecco!
</p>

<p>
<span class="pagenum" id="Page_89">[89]</span>
</p>

<p class="speaker">
<span class="smcap">Toti.</span>
</p>

<p>
Ah sì? Bravo, bravo.... Non abbiamo più bisogno
di nessuno ora, eh?
</p>

<p class="speaker">
<span class="smcap">Giacomino.</span>
</p>

<p>
Non per questo, professore! Se lei non vuol
capire....
</p>

<p class="speaker">
<span class="smcap">Toti.</span>
</p>

<p>
Che devo capire? Piano, figliuolo mio.... scusa!
Dobbiamo ragionare? E vuoi ragionare così? Mi
puoi impedire, scusa, mi puoi impedire, se io voglio
farti un po' di bene, che te lo faccia?
</p>

<p class="speaker">
<span class="smcap">Giacomino.</span>
</p>

<p>
Ma se io non io voglio? Se le dico che io non
lo voglio?
</p>

<p class="speaker">
<span class="smcap">Toti.</span>
</p>

<p>
Tu non lo vuoi, e io te lo voglio fare! Per mio
piacere! Non son padrone? Mi dici che non debbo
curarmi più di te.... E se non mi curo più di te,
di chi vuoi che mi curi io? Aspetta! Senza furie!
Poi parlerai tu; lascia parlare a me adesso! Devi
sapere, figliuolo mio, che ai vecchi — ai vecchi,
s'intende, che non siano egoisti e che hanno
tanto stentato nella vita, com'ho stentato io, per
arrivare a farsi, bene o male, uno stato — piace,
figliuolo mio, di vedere i giovani come te meritevoli
farsi avanti per loro mezzo, e godono se
essi sono contenti, godono della loro allegria, delle
speranze che loro si aprono, del posto che prendono
in società.... E se possono risparmiar loro
tutti gli stenti ch'essi sanno, come fa ogni buon
padre coi suoi figliuoli....
</p>

<div class="blocksc">
<p>
S'interrompe.
</p>
</div>

<p>
Ma scusa, non lo sai tu, Giacomino, non lo sai
che io ti considero tal quale come un figliuolo
mio? Che è? Che fai? Piangi?
</p>

<div class="blocksc">
<p>
Giacomino ha nascosto infatti
il volto tra le mani e sussulta
<span class="pagenum" id="Page_90">[90]</span>
come per un impeto di singhiozzi
che vorrebbe frenare. Egli allora
si alza e fa per posargli una
mano sulla spalla.
</p>
</div>

<p>
Come? Perchè?... Via.... via....
</p>

<p class="speaker">
<span class="smcap">Giacomino</span>
</p>

<div class="blocksc">
<p>
balzando in piedi, convulso, come
se provi ribrezzo, e mostrando
il viso contraffatto per una
fiera risoluzione improvvisa.
</p>
</div>

<p>
Non mi tocchi! non mi s'accosti, professore! Lei
mi sta facendo soffrire una pena d'inferno! Io
non voglio, non voglio codesto suo affetto! Per
carità, la scongiuro, se ne vada! se ne vada! E
si scordi che io esisto!
</p>

<p class="speaker">
<span class="smcap">Toti</span>
</p>

<div class="blocksc">
<p>
sbalordito.
</p>
</div>

<p>
Ma che hai?... Come!... Perchè?
</p>

<p class="speaker">
<span class="smcap">Giacomino.</span>
</p>

<p>
Vuol sapere perchè? Glielo dico subito, glielo
dico. Io mi sono fidanzato, professore! Ha capito?
Mi sono fidanzato!
</p>

<p class="speaker">
<span class="smcap">Toti</span>
</p>

<div class="blocksc">
<p>
vacilla come per una mazzata
sul capo, si porta le due mani
alla testa, casca a sedere quasi
stroncato, balbetta:
</p>
</div>

<p>
Fi....fidan.... fidanzato?...
</p>

<p class="speaker">
<span class="smcap">Giacomino.</span>
</p>

<p>
Sissignore! E dunque basta! basta per sempre,
professore! Capirà ora che non posso più vederla
qua.... comportare la sua presenza in casa mia....
</p>

<p class="speaker">
<span class="smcap">Toti</span>
</p>

<div class="blocksc">
<p>
quasi senza voce, quasi istupidito.
</p>
</div>

<p>
Mi.... mi cacci via?
</p>

<p>
<span class="pagenum" id="Page_91">[91]</span>
</p>

<p class="speaker">
<span class="smcap">Giacomino</span>
</p>

<div class="blocksc">
<p>
dolente, mortificato.
</p>
</div>

<p>
No.... no.... ma se ne vada.... è bene che lei....
che lei se ne vada, professore.
</p>

<p class="speaker">
<span class="smcap">Toti</span>
</p>

<div class="blocksc">
<p>
si leva a stento, non si regge
in piedi, s'appoggia alla poltrona,
viene pian piano, pian piano
verso il bambino, lo guarda, gli
carezza i capelli. Poi, stando
sempre presso il bambino, volgendosi
a Giacomino:
</p>
</div>

<p>
Quando? Senza.... senza dirmene nulla.... Con
chi ti.... ti sei fidanzato?...
</p>

<div class="blocksc">
<p>
Giacomino non risponde.
</p>
</div>

<p>
Dimmelo, con chi?...
</p>

<p class="speaker">
<span class="smcap">Giacomino.</span>
</p>

<p>
Qua, professore.... È già da un mese....
</p>

<p class="speaker">
<span class="smcap">Toti.</span>
</p>

<p>
Già da un mese? E seguitavi a venire in casa
mia?
</p>

<p class="speaker">
<span class="smcap">Giacomino.</span>
</p>

<p>
Lei sa come ci venivo....
</p>

<p class="speaker">
<span class="smcap">Toti</span>
</p>

<div class="blocksc">
<p>
piano.
</p>
</div>

<p>
Zitto.... Zitto. — Con chi?
</p>

<p class="speaker">
<span class="smcap">Giacomino.</span>
</p>

<p>
Con una povera orfana come me, professore....
Amica di mia sorella....
</p>

<p class="speaker">
<span class="smcap">Toti</span>
</p>

<div class="blocksc">
<p>
seguita a guardarlo come inebetito,
con la bocca aperta, e
non trova più neanche la voce
per parlare.
</p>
</div>

<p>
E.... e.... e si lascia tutto.... così?... e.... e.... e non
si pensa più a.... a niente? non.... non si tien più
conto di niente?
</p>

<p>
<span class="pagenum" id="Page_92">[92]</span>
</p>

<p class="speaker">
<span class="smcap">Giacomino.</span>
</p>

<p>
Ma scusi, professore.... scusi, che mi voleva
schiavo lei?
</p>

<p class="speaker">
<span class="smcap">Toti.</span>
</p>

<p>
Io? schiavo?
</p>

<div class="blocksc">
<p>
Ha uno schianto nella voce, e
insorge a poco a poco.
</p>
</div>

<p>
Ah! lo puoi dire? Io? io che t'ho fatto padrone
della mia casa? Codesta, sì, vedi? codesta, sì,
che è vera ingratitudine! E che t'ho forse fatto
il bene per me, io, figliuolo mio? Che ne ho avuto
io del bene che t'ho fatto? Le ingiurie, la baja di
tutta la gente stupida che non vuol capire il sentimento
mio! Ah, dunque non vuoi capirlo neanche
tu, il sentimento di questo povero vecchio
che sta per andarsene e che era tranquillo e contento
di lasciar tutto a posto, una madre.... il bambino....
e te.... in buone condizioni.... felici? Io
ho settant'anni; io domani me ne vado, Giacomino!
Che ti sei impazzito, figliuolo mio? Non
so ancora.... e non voglio sapere chi è, la tua
fidanzata.... Chi è? No, non me lo dire! non voglio
saperlo! Sarà buona, sarà buona certo, se
l'hai scelta tu, un'onesta giovine — perchè tu
sei buono, lo so.... — Ma pensa, pensa che non è
possibile che tu abbia trovato di meglio, Giacomino,
della madre di questo bambino! Non ti
parlo dell'agiatezza soltanto, bada! Ma tu hai ora
la tua famiglia, in cui non ci sono di più che io,
io solo ancora per poco.... io che non conto per
nulla.... Ma che fastidio vi dò io? Io sono come il
padre di tutti.... Io posso anche, se tu vuoi, per
la vostra pace.... sì, me ne posso anche andare....
Ma dimmi come è stato? Che cos'è accaduto?
come ti s'è voltata così tutt'a un tratto la testa,
figliuolo mio? Dimmelo.... dimmelo....
</p>

<div class="blocksc">
<p>
Lo prende per le braccia.
</p>
</div>

<p>
<span class="pagenum" id="Page_93">[93]</span>
</p>

<p class="speaker">
<span class="smcap">Giacomino.</span>
</p>

<p>
Che vuole che le dica? Ma come non s'accorge,
professore, che tutta codesta sua bontà....
</p>

<p class="speaker">
<span class="smcap">Toti.</span>
</p>

<p>
Questa mia bontà.... sèguita! che vuoi dire?
</p>

<p class="speaker">
<span class="smcap">Giacomino.</span>
</p>

<p>
Mi lasci stare! Non mi faccia parlare!
</p>

<p class="speaker">
<span class="smcap">Toti.</span>
</p>

<p>
No! Parla, anzi! Devi parlare! Me lo devi dire!
</p>

<p class="speaker">
<span class="smcap">Giacomino.</span>
</p>

<p>
Lo vuol detto? E non lo comprende lei che certe
cose si possono far soltanto di nascosto, e non
son possibili alla vista di tutti, con lei che sa, con
la gente che ride?
</p>

<p class="speaker">
<span class="smcap">Toti.</span>
</p>

<p>
Ah, è per la gente? Tu parli della gente che
ride? Ma ride per me la gente, e ride perchè non
capisce, e io la lascio ridere perchè non me ne
importa niente! Che n'hai da fare tu, se la gente
ride? All'ultimo devi vedere chi riderà meglio! È
l'invidia, figliuolo, credi a me, l'invidia di vederti
a posto, tranquillo, sicuro del tuo avvenire....
</p>

<p class="speaker">
<span class="smcap">Giacomino.</span>
</p>

<p>
Sta bene, professore! Guardi.... se è così, guardi.... — lasci
star me — ci sono tant'altri giovani
che hanno bisogno di ajuto, professore!
</p>

<p class="speaker">
<span class="smcap">Toti</span>
</p>

<div class="blocksc">
<p>
ferito, ha un feroce scatto d'indignazione,
gli va con le mani
sulla faccia, poi l'afferra per il
petto e lo scrolla e lo strappa.
</p>
</div>

<p>
Oh! che cosa? che cosa hai detto? È giovane,
sì, Lillina. Ma è onesta, perdio! E tu lo sai! E nessuno
meglio di te può saperlo! È qua, è qua, il
suo male.
</p>

<div class="blocksc">
<p>
Si picchia forte sul cuore.
</p>
</div>

<p>
<span class="pagenum" id="Page_94">[94]</span>
</p>

<p>
Dove credi che sia? Pezzo d'ingrato! Ah, la insulti
ora per giunta? E non ti vergogni? non ne senti
rimorso in faccia a me? tu? E per chi l'hai presa?
Ah credi che ella possa passare dall'uno all'altro
come niente? Madre di questo bambino, che tu
sai bene di chi è! Ma che dici? Ma come puoi
parlar così?
</p>

<p class="speaker">
<span class="smcap">Giacomino.</span>
</p>

<p>
Ma lei, professore, lei piuttosto, mi scusi, lei,
lei come può parlar così?
</p>

<p class="speaker">
<span class="smcap">Toti.</span>
</p>

<p>
Hai ragione.... hai ragione.... hai ragione....
</p>

<div class="blocksc">
<p>
Rompe in un pianto disperato,
buttandosi sul divano e abbracciandosi
forte forte il bambino,
che, sentendolo piangere, è accorso
a lui.
</p>
</div>

<p>
Ah povero Ninì mio.... povero piccino mio.... che
sciagura.... che rovina.... E che ne sarà della tua
mammina ora? che ne sarà di te, Ninì, bello mio....
con una mammina come la tua.... senza esperienza....
senza più chi l'assista e chi la guidi?...
Ah, che baratro!... che baratro!...
</p>

<div class="blocksc">
<p>
Sollevando il capo con fierezza,
rivolto a Giacomino.
</p>
</div>

<p>
Piango, perchè mio è il rimorso; piango, perchè
io t'ho protetto; io t'ho accolto in casa; io ho
parlato a lei di te in modo da toglierle ogni scrupolo
d'amarti! E ora che lei t'amava sicura.... madre
di questo bimbo qua.... ora, tu....
</p>

<div class="blocksc">
<p>
Balza in piedi terribile, risoluto,
convulso.
</p>
</div>

<p>
Pensaci, Giacomino! Io sono buono, ma appunto
perchè sono così buono, se vedo la rovina d'una
povera donna, la rovina tua, la rovina di questa
creatura innocente, io divento capace di tutto!
Pensaci, Giacomino! Io ti faccio cacciar via dalla
Banca! Ti butto di nuovo in mezzo a una strada!
</p>

<p>
<span class="pagenum" id="Page_95">[95]</span>
</p>

<p class="speaker">
<span class="smcap">Giacomino.</span>
</p>

<p>
E va bene! Faccia, faccia quello che vuole, professore!
Io già questo me l'aspettavo....
</p>

<p class="speaker">
<span class="smcap">Toti.</span>
</p>

<p>
Ah sì? Te l'aspettavi? Ma quello che non t'aspetti,
son capace di farlo, sai? Ora stesso, con questo
bambino per mano, io vado a presentarmi alla
tua fidanzata!
</p>

<p class="speaker">
<span class="smcap">Giacomino.</span>
</p>

<p>
Ah, no, perdio! Questo, professore, lei non lo farà!
</p>

<p class="speaker">
<span class="smcap">Toti.</span>
</p>

<p>
Non lo farò? E chi me l'impedisce? Tu?
</p>

<p class="speaker">
<span class="smcap">Giacomino.</span>
</p>

<p>
Gliel'impedisco io, sì! Perchè lei non ha il diritto
d'andare a turbare una povera ragazza!
</p>

<p class="speaker">
<span class="smcap">Toti.</span>
</p>

<p>
Non ho il diritto? Chi t'ha detto che non l'ho?
Io difendo la madre a questa creaturina! difendo
questa creaturina! e difendo anche te, ingrato,
che non ragioni più! Io vado a trovarla, vado a
trovar suo padre, gli espongo il caso, gli presento
qua questo piccino, e gli domando se c'è coscienza
a rovinar così una casa, una famiglia, a far morire
di crepacuore un povero vecchio, una povera
madre, e lasciar senz'ajuto e senza guida un
povero innocente come questo, Giacomino, come
questo.... Ma non lo vedi? non hai più cuore, figliuolo
mio? non lo vedi qua, il tuo piccino? è
tuo! è tuo!
</p>

<div class="blocksc">
<p>
Lo prende e glielo appende al
collo. Giacomino non resiste più,
lo abbraccia, lo bacia, sulla testa;
e allora il professor Toti,
al colmo della commozione, ride,
piange, come impazzito, grida:
</p>
</div>

<p>
Santo figliuolo.... santo figliuolo mio.... Ah, che bene
mi fai!... Lo volevo dire.... lo volevo dire.... Via,
via.... andiamo! Andiamo ora!... Non fa nulla....
<span class="pagenum" id="Page_96">[96]</span>
così come ti trovi!... subito.... andiamo via, andiamo
tutt'e tre.
</p>

<div class="blocksc">
<p>
A questo punto si spalanca
l'uscio laterale a destra e irrompono
Rosaria, Padre Landolina
e Filomena, gridando insieme:
</p>
</div>

<p class="speaker">
<span class="smcap">Rosaria.</span>
</p>

<p>
Ah, Giacomino! No! no! Giacomino, che fai?
Come! così ti lasci trascinare?
</p>

<p class="speaker">
<span class="smcap">Landolina.</span>
</p>

<p>
Questa è una violenza inaudita! Peccato mortale,
Giacomino!
</p>

<p class="speaker">
<span class="smcap">Filomena.</span>
</p>

<p>
Madre di Dio! Madre di Dio!
</p>

<p class="speaker">
<span class="smcap">Giacomino</span>
</p>

<div class="blocksc">
<p>
a Rosaria.
</p>
</div>

<p>
Non è possibile! Non posso più sciogliermi, Rosaria!
Lasciamene andare!
</p>

<p class="speaker">
<span class="smcap">Toti</span>
</p>

<div class="blocksc">
<p>
a Landolina, parandoglisi davanti.
</p>
</div>

<p>
Vade retro! vade retro! — Avanti, Giacomino,
non ti voltare!
</p>

<div class="blocksc">
<p>
E mentre Giacomino e Ninì
passano la soglia, seguita imperterrito
a gridare:
</p>
</div>

<p>
Vade retro! Distruttore della famiglia! Vade retro!
</p>

<p class="speaker">
<span class="smcap">Landolina</span>
</p>

<div class="blocksc">
<p>
accorrendo, gridando.
</p>
</div>

<p>
Giacomino, io credo....
</p>

<p class="speaker">
<span class="smcap">Toti</span>
</p>

<div class="blocksc">
<p>
subito, dandogli sulla voce:
</p>
</div>

<p>
Che crede? Lei neanche a Cristo crede!
</p>

<p class="pad2 center large">
<i>Cala la tela.</i>
</p>

<div class="tnote">
<p class="tntitle">
Nota del Trascrittore
</p>

<p>
Ortografia e punteggiatura originali sono state mantenute, correggendo senza annotazione
minimi errori tipografici.
</p>

<p class="covernote">
Copertina creata dal trascrittore e posta nel pubblico dominio.
</p>
</div>

<div style='display:block; margin-top:4em'>*** END OF THE PROJECT GUTENBERG EBOOK PENSACI, GIACOMINO! ***</div>
<div style='text-align:left'>

<div style='display:block; margin:1em 0'>
Updated editions will replace the previous one&#8212;the old editions will
be renamed.
</div>

<div style='display:block; margin:1em 0'>
Creating the works from print editions not protected by U.S. copyright
law means that no one owns a United States copyright in these works,
so the Foundation (and you!) can copy and distribute it in the United
States without permission and without paying copyright
royalties. Special rules, set forth in the General Terms of Use part
of this license, apply to copying and distributing Project
Gutenberg&#8482; electronic works to protect the PROJECT GUTENBERG&#8482;
concept and trademark. Project Gutenberg is a registered trademark,
and may not be used if you charge for an eBook, except by following
the terms of the trademark license, including paying royalties for use
of the Project Gutenberg trademark. If you do not charge anything for
copies of this eBook, complying with the trademark license is very
easy. You may use this eBook for nearly any purpose such as creation
of derivative works, reports, performances and research. Project
Gutenberg eBooks may be modified and printed and given away--you may
do practically ANYTHING in the United States with eBooks not protected
by U.S. copyright law. Redistribution is subject to the trademark
license, especially commercial redistribution.
</div>

<div style='margin:0.83em 0; font-size:1.1em; text-align:center'>START: FULL LICENSE<br />
<span style='font-size:smaller'>THE FULL PROJECT GUTENBERG LICENSE<br />
PLEASE READ THIS BEFORE YOU DISTRIBUTE OR USE THIS WORK</span>
</div>

<div style='display:block; margin:1em 0'>
To protect the Project Gutenberg&#8482; mission of promoting the free
distribution of electronic works, by using or distributing this work
(or any other work associated in any way with the phrase &#8220;Project
Gutenberg&#8221;), you agree to comply with all the terms of the Full
Project Gutenberg&#8482; License available with this file or online at
www.gutenberg.org/license.
</div>

<div style='display:block; font-size:1.1em; margin:1em 0; font-weight:bold'>
Section 1. General Terms of Use and Redistributing Project Gutenberg&#8482; electronic works
</div>

<div style='display:block; margin:1em 0'>
1.A. By reading or using any part of this Project Gutenberg&#8482;
electronic work, you indicate that you have read, understand, agree to
and accept all the terms of this license and intellectual property
(trademark/copyright) agreement. If you do not agree to abide by all
the terms of this agreement, you must cease using and return or
destroy all copies of Project Gutenberg&#8482; electronic works in your
possession. If you paid a fee for obtaining a copy of or access to a
Project Gutenberg&#8482; electronic work and you do not agree to be bound
by the terms of this agreement, you may obtain a refund from the person
or entity to whom you paid the fee as set forth in paragraph 1.E.8.
</div>

<div style='display:block; margin:1em 0'>
1.B. &#8220;Project Gutenberg&#8221; is a registered trademark. It may only be
used on or associated in any way with an electronic work by people who
agree to be bound by the terms of this agreement. There are a few
things that you can do with most Project Gutenberg&#8482; electronic works
even without complying with the full terms of this agreement. See
paragraph 1.C below. There are a lot of things you can do with Project
Gutenberg&#8482; electronic works if you follow the terms of this
agreement and help preserve free future access to Project Gutenberg&#8482;
electronic works. See paragraph 1.E below.
</div>

<div style='display:block; margin:1em 0'>
1.C. The Project Gutenberg Literary Archive Foundation (&#8220;the
Foundation&#8221; or PGLAF), owns a compilation copyright in the collection
of Project Gutenberg&#8482; electronic works. Nearly all the individual
works in the collection are in the public domain in the United
States. If an individual work is unprotected by copyright law in the
United States and you are located in the United States, we do not
claim a right to prevent you from copying, distributing, performing,
displaying or creating derivative works based on the work as long as
all references to Project Gutenberg are removed. Of course, we hope
that you will support the Project Gutenberg&#8482; mission of promoting
free access to electronic works by freely sharing Project Gutenberg&#8482;
works in compliance with the terms of this agreement for keeping the
Project Gutenberg&#8482; name associated with the work. You can easily
comply with the terms of this agreement by keeping this work in the
same format with its attached full Project Gutenberg&#8482; License when
you share it without charge with others.
</div>

<div style='display:block; margin:1em 0'>
1.D. The copyright laws of the place where you are located also govern
what you can do with this work. Copyright laws in most countries are
in a constant state of change. If you are outside the United States,
check the laws of your country in addition to the terms of this
agreement before downloading, copying, displaying, performing,
distributing or creating derivative works based on this work or any
other Project Gutenberg&#8482; work. The Foundation makes no
representations concerning the copyright status of any work in any
country other than the United States.
</div>

<div style='display:block; margin:1em 0'>
1.E. Unless you have removed all references to Project Gutenberg:
</div>

<div style='display:block; margin:1em 0'>
1.E.1. The following sentence, with active links to, or other
immediate access to, the full Project Gutenberg&#8482; License must appear
prominently whenever any copy of a Project Gutenberg&#8482; work (any work
on which the phrase &#8220;Project Gutenberg&#8221; appears, or with which the
phrase &#8220;Project Gutenberg&#8221; is associated) is accessed, displayed,
performed, viewed, copied or distributed:
</div>

<blockquote>
  <div style='display:block; margin:1em 0'>
    This eBook is for the use of anyone anywhere in the United States and most
    other parts of the world at no cost and with almost no restrictions
    whatsoever. You may copy it, give it away or re-use it under the terms
    of the Project Gutenberg License included with this eBook or online
    at <a href="https://www.gutenberg.org">www.gutenberg.org</a>. If you
    are not located in the United States, you will have to check the laws
    of the country where you are located before using this eBook.
  </div>
</blockquote>

<div style='display:block; margin:1em 0'>
1.E.2. If an individual Project Gutenberg&#8482; electronic work is
derived from texts not protected by U.S. copyright law (does not
contain a notice indicating that it is posted with permission of the
copyright holder), the work can be copied and distributed to anyone in
the United States without paying any fees or charges. If you are
redistributing or providing access to a work with the phrase &#8220;Project
Gutenberg&#8221; associated with or appearing on the work, you must comply
either with the requirements of paragraphs 1.E.1 through 1.E.7 or
obtain permission for the use of the work and the Project Gutenberg&#8482;
trademark as set forth in paragraphs 1.E.8 or 1.E.9.
</div>

<div style='display:block; margin:1em 0'>
1.E.3. If an individual Project Gutenberg&#8482; electronic work is posted
with the permission of the copyright holder, your use and distribution
must comply with both paragraphs 1.E.1 through 1.E.7 and any
additional terms imposed by the copyright holder. Additional terms
will be linked to the Project Gutenberg&#8482; License for all works
posted with the permission of the copyright holder found at the
beginning of this work.
</div>

<div style='display:block; margin:1em 0'>
1.E.4. Do not unlink or detach or remove the full Project Gutenberg&#8482;
License terms from this work, or any files containing a part of this
work or any other work associated with Project Gutenberg&#8482;.
</div>

<div style='display:block; margin:1em 0'>
1.E.5. Do not copy, display, perform, distribute or redistribute this
electronic work, or any part of this electronic work, without
prominently displaying the sentence set forth in paragraph 1.E.1 with
active links or immediate access to the full terms of the Project
Gutenberg&#8482; License.
</div>

<div style='display:block; margin:1em 0'>
1.E.6. You may convert to and distribute this work in any binary,
compressed, marked up, nonproprietary or proprietary form, including
any word processing or hypertext form. However, if you provide access
to or distribute copies of a Project Gutenberg&#8482; work in a format
other than &#8220;Plain Vanilla ASCII&#8221; or other format used in the official
version posted on the official Project Gutenberg&#8482; website
(www.gutenberg.org), you must, at no additional cost, fee or expense
to the user, provide a copy, a means of exporting a copy, or a means
of obtaining a copy upon request, of the work in its original &#8220;Plain
Vanilla ASCII&#8221; or other form. Any alternate format must include the
full Project Gutenberg&#8482; License as specified in paragraph 1.E.1.
</div>

<div style='display:block; margin:1em 0'>
1.E.7. Do not charge a fee for access to, viewing, displaying,
performing, copying or distributing any Project Gutenberg&#8482; works
unless you comply with paragraph 1.E.8 or 1.E.9.
</div>

<div style='display:block; margin:1em 0'>
1.E.8. You may charge a reasonable fee for copies of or providing
access to or distributing Project Gutenberg&#8482; electronic works
provided that:
</div>

<div style='margin-left:0.7em;'>
    <div style='text-indent:-0.7em'>
        &bull; You pay a royalty fee of 20% of the gross profits you derive from
        the use of Project Gutenberg&#8482; works calculated using the method
        you already use to calculate your applicable taxes. The fee is owed
        to the owner of the Project Gutenberg&#8482; trademark, but he has
        agreed to donate royalties under this paragraph to the Project
        Gutenberg Literary Archive Foundation. Royalty payments must be paid
        within 60 days following each date on which you prepare (or are
        legally required to prepare) your periodic tax returns. Royalty
        payments should be clearly marked as such and sent to the Project
        Gutenberg Literary Archive Foundation at the address specified in
        Section 4, &#8220;Information about donations to the Project Gutenberg
        Literary Archive Foundation.&#8221;
    </div>

    <div style='text-indent:-0.7em'>
        &bull; You provide a full refund of any money paid by a user who notifies
        you in writing (or by e-mail) within 30 days of receipt that s/he
        does not agree to the terms of the full Project Gutenberg&#8482;
        License. You must require such a user to return or destroy all
        copies of the works possessed in a physical medium and discontinue
        all use of and all access to other copies of Project Gutenberg&#8482;
        works.
    </div>

    <div style='text-indent:-0.7em'>
        &bull; You provide, in accordance with paragraph 1.F.3, a full refund of
        any money paid for a work or a replacement copy, if a defect in the
        electronic work is discovered and reported to you within 90 days of
        receipt of the work.
    </div>

    <div style='text-indent:-0.7em'>
        &bull; You comply with all other terms of this agreement for free
        distribution of Project Gutenberg&#8482; works.
    </div>
</div>

<div style='display:block; margin:1em 0'>
1.E.9. If you wish to charge a fee or distribute a Project
Gutenberg&#8482; electronic work or group of works on different terms than
are set forth in this agreement, you must obtain permission in writing
from the Project Gutenberg Literary Archive Foundation, the manager of
the Project Gutenberg&#8482; trademark. Contact the Foundation as set
forth in Section 3 below.
</div>

<div style='display:block; margin:1em 0'>
1.F.
</div>

<div style='display:block; margin:1em 0'>
1.F.1. Project Gutenberg volunteers and employees expend considerable
effort to identify, do copyright research on, transcribe and proofread
works not protected by U.S. copyright law in creating the Project
Gutenberg&#8482; collection. Despite these efforts, Project Gutenberg&#8482;
electronic works, and the medium on which they may be stored, may
contain &#8220;Defects,&#8221; such as, but not limited to, incomplete, inaccurate
or corrupt data, transcription errors, a copyright or other
intellectual property infringement, a defective or damaged disk or
other medium, a computer virus, or computer codes that damage or
cannot be read by your equipment.
</div>

<div style='display:block; margin:1em 0'>
1.F.2. LIMITED WARRANTY, DISCLAIMER OF DAMAGES - Except for the &#8220;Right
of Replacement or Refund&#8221; described in paragraph 1.F.3, the Project
Gutenberg Literary Archive Foundation, the owner of the Project
Gutenberg&#8482; trademark, and any other party distributing a Project
Gutenberg&#8482; electronic work under this agreement, disclaim all
liability to you for damages, costs and expenses, including legal
fees. YOU AGREE THAT YOU HAVE NO REMEDIES FOR NEGLIGENCE, STRICT
LIABILITY, BREACH OF WARRANTY OR BREACH OF CONTRACT EXCEPT THOSE
PROVIDED IN PARAGRAPH 1.F.3. YOU AGREE THAT THE FOUNDATION, THE
TRADEMARK OWNER, AND ANY DISTRIBUTOR UNDER THIS AGREEMENT WILL NOT BE
LIABLE TO YOU FOR ACTUAL, DIRECT, INDIRECT, CONSEQUENTIAL, PUNITIVE OR
INCIDENTAL DAMAGES EVEN IF YOU GIVE NOTICE OF THE POSSIBILITY OF SUCH
DAMAGE.
</div>

<div style='display:block; margin:1em 0'>
1.F.3. LIMITED RIGHT OF REPLACEMENT OR REFUND - If you discover a
defect in this electronic work within 90 days of receiving it, you can
receive a refund of the money (if any) you paid for it by sending a
written explanation to the person you received the work from. If you
received the work on a physical medium, you must return the medium
with your written explanation. The person or entity that provided you
with the defective work may elect to provide a replacement copy in
lieu of a refund. If you received the work electronically, the person
or entity providing it to you may choose to give you a second
opportunity to receive the work electronically in lieu of a refund. If
the second copy is also defective, you may demand a refund in writing
without further opportunities to fix the problem.
</div>

<div style='display:block; margin:1em 0'>
1.F.4. Except for the limited right of replacement or refund set forth
in paragraph 1.F.3, this work is provided to you &#8216;AS-IS&#8217;, WITH NO
OTHER WARRANTIES OF ANY KIND, EXPRESS OR IMPLIED, INCLUDING BUT NOT
LIMITED TO WARRANTIES OF MERCHANTABILITY OR FITNESS FOR ANY PURPOSE.
</div>

<div style='display:block; margin:1em 0'>
1.F.5. Some states do not allow disclaimers of certain implied
warranties or the exclusion or limitation of certain types of
damages. If any disclaimer or limitation set forth in this agreement
violates the law of the state applicable to this agreement, the
agreement shall be interpreted to make the maximum disclaimer or
limitation permitted by the applicable state law. The invalidity or
unenforceability of any provision of this agreement shall not void the
remaining provisions.
</div>

<div style='display:block; margin:1em 0'>
1.F.6. INDEMNITY - You agree to indemnify and hold the Foundation, the
trademark owner, any agent or employee of the Foundation, anyone
providing copies of Project Gutenberg&#8482; electronic works in
accordance with this agreement, and any volunteers associated with the
production, promotion and distribution of Project Gutenberg&#8482;
electronic works, harmless from all liability, costs and expenses,
including legal fees, that arise directly or indirectly from any of
the following which you do or cause to occur: (a) distribution of this
or any Project Gutenberg&#8482; work, (b) alteration, modification, or
additions or deletions to any Project Gutenberg&#8482; work, and (c) any
Defect you cause.
</div>

<div style='display:block; font-size:1.1em; margin:1em 0; font-weight:bold'>
Section 2. Information about the Mission of Project Gutenberg&#8482;
</div>

<div style='display:block; margin:1em 0'>
Project Gutenberg&#8482; is synonymous with the free distribution of
electronic works in formats readable by the widest variety of
computers including obsolete, old, middle-aged and new computers. It
exists because of the efforts of hundreds of volunteers and donations
from people in all walks of life.
</div>

<div style='display:block; margin:1em 0'>
Volunteers and financial support to provide volunteers with the
assistance they need are critical to reaching Project Gutenberg&#8482;&#8217;s
goals and ensuring that the Project Gutenberg&#8482; collection will
remain freely available for generations to come. In 2001, the Project
Gutenberg Literary Archive Foundation was created to provide a secure
and permanent future for Project Gutenberg&#8482; and future
generations. To learn more about the Project Gutenberg Literary
Archive Foundation and how your efforts and donations can help, see
Sections 3 and 4 and the Foundation information page at www.gutenberg.org.
</div>

<div style='display:block; font-size:1.1em; margin:1em 0; font-weight:bold'>
Section 3. Information about the Project Gutenberg Literary Archive Foundation
</div>

<div style='display:block; margin:1em 0'>
The Project Gutenberg Literary Archive Foundation is a non-profit
501(c)(3) educational corporation organized under the laws of the
state of Mississippi and granted tax exempt status by the Internal
Revenue Service. The Foundation&#8217;s EIN or federal tax identification
number is 64-6221541. Contributions to the Project Gutenberg Literary
Archive Foundation are tax deductible to the full extent permitted by
U.S. federal laws and your state&#8217;s laws.
</div>

<div style='display:block; margin:1em 0'>
The Foundation&#8217;s business office is located at 809 North 1500 West,
Salt Lake City, UT 84116, (801) 596-1887. Email contact links and up
to date contact information can be found at the Foundation&#8217;s website
and official page at www.gutenberg.org/contact
</div>

<div style='display:block; font-size:1.1em; margin:1em 0; font-weight:bold'>
Section 4. Information about Donations to the Project Gutenberg Literary Archive Foundation
</div>

<div style='display:block; margin:1em 0'>
Project Gutenberg&#8482; depends upon and cannot survive without widespread
public support and donations to carry out its mission of
increasing the number of public domain and licensed works that can be
freely distributed in machine-readable form accessible by the widest
array of equipment including outdated equipment. Many small donations
($1 to $5,000) are particularly important to maintaining tax exempt
status with the IRS.
</div>

<div style='display:block; margin:1em 0'>
The Foundation is committed to complying with the laws regulating
charities and charitable donations in all 50 states of the United
States. Compliance requirements are not uniform and it takes a
considerable effort, much paperwork and many fees to meet and keep up
with these requirements. We do not solicit donations in locations
where we have not received written confirmation of compliance. To SEND
DONATIONS or determine the status of compliance for any particular state
visit <a href="https://www.gutenberg.org/donate/">www.gutenberg.org/donate</a>.
</div>

<div style='display:block; margin:1em 0'>
While we cannot and do not solicit contributions from states where we
have not met the solicitation requirements, we know of no prohibition
against accepting unsolicited donations from donors in such states who
approach us with offers to donate.
</div>

<div style='display:block; margin:1em 0'>
International donations are gratefully accepted, but we cannot make
any statements concerning tax treatment of donations received from
outside the United States. U.S. laws alone swamp our small staff.
</div>

<div style='display:block; margin:1em 0'>
Please check the Project Gutenberg web pages for current donation
methods and addresses. Donations are accepted in a number of other
ways including checks, online payments and credit card donations. To
donate, please visit: www.gutenberg.org/donate
</div>

<div style='display:block; font-size:1.1em; margin:1em 0; font-weight:bold'>
Section 5. General Information About Project Gutenberg&#8482; electronic works
</div>

<div style='display:block; margin:1em 0'>
Professor Michael S. Hart was the originator of the Project
Gutenberg&#8482; concept of a library of electronic works that could be
freely shared with anyone. For forty years, he produced and
distributed Project Gutenberg&#8482; eBooks with only a loose network of
volunteer support.
</div>

<div style='display:block; margin:1em 0'>
Project Gutenberg&#8482; eBooks are often created from several printed
editions, all of which are confirmed as not protected by copyright in
the U.S. unless a copyright notice is included. Thus, we do not
necessarily keep eBooks in compliance with any particular paper
edition.
</div>

<div style='display:block; margin:1em 0'>
Most people start at our website which has the main PG search
facility: <a href="https://www.gutenberg.org">www.gutenberg.org</a>.
</div>

<div style='display:block; margin:1em 0'>
This website includes information about Project Gutenberg&#8482;,
including how to make donations to the Project Gutenberg Literary
Archive Foundation, how to help produce our new eBooks, and how to
subscribe to our email newsletter to hear about new eBooks.
</div>

</div>

</body>
</html>
